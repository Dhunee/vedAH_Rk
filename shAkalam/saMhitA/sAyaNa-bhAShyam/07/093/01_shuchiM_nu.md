+++
title = 1

+++
हे **वृत्रहणा** वृत्राणां शत्रूणां हन्तारौ **इन्द्राग्नी** **शुचिं** शुद्धं निरवद्यं **नवजातम्** इदानीमुत्पन्नं **स्तोमम्** अस्मदीयं स्तोत्रम् **अद्य** अस्मिन् काले **नु** क्षिप्रं **जुषेथां** सेवेथाम् । **हि** यस्मात् **सुहवा** सुखमाह्वातुं शक्यौ **उभा** उभौ **वां** युवां **जोहवीमि** पुनःपुनराह्वयामि । अत आगत्य सेवेथामित्यर्थः । किंच **ता** तौ तथाविधौ युवाम् **उशते** कामयमानाय यजमानाय **वाजम्** अन्नं बलं वा **सद्यः** तदानीमेव शीघ्रं **धेष्ठा** धातृतमौ भवतम् ॥