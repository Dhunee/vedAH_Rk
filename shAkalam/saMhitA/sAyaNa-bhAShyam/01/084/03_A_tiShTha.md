+++
title = 3

+++
हे **वृत्रहन्** शत्रूणां हन्तरिन्द्र **रथम्** **आ** **तिष्ठ** आरोह । यस्मात् **ते** **हरी** त्वदीयावश्वौ **ब्रह्मणा** स्तोत्रलक्षणेन मन्त्रेण **युक्ता** रथेऽस्माभिर्योंजितौ तस्मात् त्वं रथमातिष्ठ। **ते** **मनः** त्वदीयं मनश्च **ग्रावा** अभिषवार्थं प्रवृत्तः पाषाणः **वग्नुना** वचनीयेनाभिषवशब्देन **अर्वाचीनम्** अस्मदभिमुखं **सु** **कृणोतु** सुष्ठु करोतु ॥ युक्ता । ‘सुपां सुलुक्' इति आकारः । वग्नुना । ' वचेर्गश्च ' ( उ. सू. ३. ३१३ ) इति नुप्रत्ययो गकारश्चान्तादेशः ॥