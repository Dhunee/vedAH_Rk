+++
title = 11

+++
**वाजयुः** अन्नकामः **अण्वानि** अणूनि सूक्ष्माणि **मेष्यः** मेष्या अवे रोमाणि पवित्राणि **तिरः** कुर्वन् **सः** **सोमः** **ममृजे** परिशोध्यते । अलंक्रियते वा । तत्र दृष्टान्तः । **सप्तिर्न** यथा जयकामैरश्वो **मीळ्हे** संग्रामेऽलंक्रियते तद्वत् । कीदृशः । **अनुमाद्यः** अनुमोदनीयः सर्वैः **पवमानो** **मनीषिभिः** ऋत्विग्भिः पूयमानः तथा **ऋक्वभिः** । ‘ छन्दसीवनिपौ' इति वनिप्। स्तुतिमद्भिर्विप्रैर्मेधाविभिः अभिष्टुतो मृज्यते ॥