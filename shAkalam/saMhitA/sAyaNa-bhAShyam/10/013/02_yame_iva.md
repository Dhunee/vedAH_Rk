+++
title = 2

+++
**यमेइव** यथा सहोत्पन्ने अपत्ये संचरतः तथा **यतमाने** गमनहविर्धारणादिस्वाधिकारकर्मणि प्रवर्तमाने हविर्धानशकटे युवां **यत्** यदा **ऐतं** हविर्धानस्थानं प्रतिगच्छथः तदा **देवयन्तः** देवकामाः **मानुषाः** यजमानाः **वां** युवा **प्र** **भरन्** प्रभरन्ति । किंच युवां **स्वमु** **लोकम्** आत्मीयमेव हविर्धानाख्यं स्थानं **विदाने** जानती **आ** **सीदतम्**। ततः **नः** अस्माकम् **इन्दवे** सोमार्थं **स्वासस्थे** शोभननिवासस्थाने **भवतम्** ॥