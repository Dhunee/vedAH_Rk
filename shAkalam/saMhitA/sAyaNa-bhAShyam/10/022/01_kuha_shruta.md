+++
title = 1

+++
**अद्य** अस्मिन् दिने **इन्द्रः** **कुह** कुत्र स्थाने **श्रुतः** विश्रुतः प्रख्यातः । **कस्मिन्** **जने** यजमान इज्यत्वेन स्तुत्यत्वेनावस्थितः **श्रूयते** प्रख्यायते । तत्र दृष्टान्तः । **मित्रो** **न** सूर्य इव सखेव वा तद्वत् । **यः** इन्द्रः **ऋषीणां** भृग्वादीनां **क्षये** निवास आश्रमे **गुहा** **वा** गुहायामरण्ये वा **गिरा** स्तुतिलक्षणया वाचा चर्कृषे अत्यर्थमाकृष्यते । अत्यर्थं स्तूयत इत्यर्थः । स इन्द्रः कुह श्रुत इति पूर्वेण संबन्धः ॥