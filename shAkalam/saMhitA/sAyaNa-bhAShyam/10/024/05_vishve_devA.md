+++
title = 5

+++
हे अश्विनौ युवाभ्यामग्निमन्थनकाले प्रेर्यमाणयोः **समीच्योः** परस्परेण संयुक्तयोररण्योः **निष्पतन्त्योः** विस्फुलिङ्गान् निर्गमयन्त्योः सत्योः **विश्वे** सर्व इन्द्रादयो **देवाः** **अकृपन्त** युवामस्तुवन् । किंच **देवाः** **नासत्यौ** अश्विनौ युवाम् **अब्रुवन्** अवोचन् । किमिति । **पुनरा** **वहतादिति** । पुनःपुनरीदृशानि जगत्स्थिति हेतुभूतानि कर्माणि युवामाभिमुख्येन स्थित्वावहतम् । यद्वा । युवाभ्यामुत्पाद्यमानः पुनश्चायमग्निरस्मदीयानि हवींष्यावहत्विति देवा नासत्यावब्रुवन् ॥