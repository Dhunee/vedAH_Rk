+++
title = 1

+++
**रक्षोहणं** रक्षसां हन्तारं **वाजिनं** बलवन्तमन्नवन्तं वाग्निम् **आ** **जिघर्मि** घृतेनाजुहोमि। किंच **मित्रं** यजमानानां सखायं **प्रथिष्ठ** पृथुतमं **शर्म** गृहम् **उप** **यामि** उपगच्छामि । सोऽयम् अग्निः **शिशानः** ज्वालास्तीक्ष्णीकुर्वन् **क्रतुभिः** कर्मपरैः पुरुषैः **समिद्धः** प्रज्वालितो भवति ॥ किंच **सः** अग्निः **नः** अस्मान् **दिवा** अहनि **रिषः** हिंसकाद्रक्षसः **पातु** रक्षतु । **सः** अग्निः **नक्तं** रात्रौ चास्मान्रक्षसः पातु ॥