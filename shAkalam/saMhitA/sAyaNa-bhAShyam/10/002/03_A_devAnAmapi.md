+++
title = 3

+++
**देवानां** देवलोकादिगमनसाधनं देवानां स्वभूतं **पन्थां** पन्थानं तम् **अपि** वैदिकमार्गं वयम् **आ** **अगन्म** आगतवन्तो भवेम येन देवान् प्राप्नुमः । तथा वयं **यत्** कर्म अनुष्ठातुं **शक्नवाम** शक्नुमः समर्था भवामः **तत्** कर्म अनुक्रमेण **प्रवोळ्हुं** प्रकर्षेण वोढुं समाप्तिं प्रापयितुं समर्था भवेम । अनन्तरं **विद्वान्** तं पन्थानं जानानः **सः** **अग्निः** **यजात्** देवान् यजतु । **सेदु** स एव खलु **होता** मनुष्याणां होमनिप्पादकः । ततः सः एवाग्निः अध्वरान् यज्ञान् किंच **ऋतून्** कालान् कल्पयाति कल्पयतु करोतु ॥