+++
title = 1

+++
हे गावो हे आपो वा यूयं **नि** **वर्तध्वम्** अस्मान् प्रत्यागच्छत । **मानु** **गात** अस्मद्व्यतिरिक्तं यजमानं मा गच्छत । आगत्य च हे **रेवतीः** रेवत्यो धनवत्यो यूयम् **अस्मान्** **सिषक्त** सेचयत । अवगाहनगोदोहनस्नानपानादिद्वारेण सेवध्वमित्यर्थः। हे **पुनर्वसू** पुनःपुनर्वस्तारौ स्तोतॄणां यष्टॄणामाच्छादयितारौ हे **अग्नीषोमा** अग्नीषोमौ एतन्नामकौ देवौ युवाम् **अस्मे** अस्मासु **रयिं** व्रीह्यादिलक्षणं धनं **धारयतं** स्थापयतम् ॥