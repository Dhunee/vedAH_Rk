+++
title = 2

+++
हे **शूर** बलवन् हे **इन्द्र** **सजोषाः** संगतो देवैः **मरुद्भिः** **सगणः** मरुद्भिरेव **वृत्रहा** वृत्रस्य हन्ता **विद्वान्** कर्मविषयाभिज्ञस्त्वं **सोमं** **पिब** । ततो नः **शत्रून्** **जहि** । **मृधः** हिंसकान् शत्रून् **अप** **नुदस्व** । यद्वा मृधः । हिंस्यन्तेऽत्र प्राणिन इति मृधः संग्रामाः । तत्र वर्तमानान् शत्रूनपनुदस्व । **अथ** अनन्तरं **नः** अस्माकं **विश्वतः** सर्वतः **अभयं** कृणुहि कुरु । सर्वतो भयरहितानस्मान् कुर्वित्यर्थः ॥ वृत्रहा । हन्तेः ' ब्रह्मभ्रूणवृत्रेषु क्विप् '। अभयम् ।' ञिभी भये ' इत्यस्मात् एर्च् । नञा समासे तस्य स्वरः । विश्वतः । पञ्चम्यास्तसिल् । लित्स्वरः ॥