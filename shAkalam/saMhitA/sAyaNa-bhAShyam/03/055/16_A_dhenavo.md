+++
title = 16

+++
**धेनवः** वृष्टिद्वारा सर्वस्य जगतः प्रीणयित्र्यः **अशिश्वीः** शिशुरहिताः । यद्वा शिशवो न भवन्तीत्यशिश्वीः । **शशयाः** नभसि शयाना वर्तमानाः केनापि **अप्रदुग्धाः** अक्षीणरसाः **सबर्दुघाः** उदकलक्षणस्य क्षीरस्य दोग्ध्र्यः **युवतयः** परस्परमिश्रणोपेताः **नव्यानव्याः** अतिशयेन नूतनाः **भवन्तीः** दिशो मेघा वा **आ** **धुनयन्ताम्** आदुहन्तु । मेघपक्षे अशिश्वीर्भवन्तीरित्यत्र लिङ्गव्यत्ययः ॥