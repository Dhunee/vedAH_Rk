+++
title = 8

+++
**पथस्पथः** सर्वस्य मार्गस्य **परिपतिम्** अधिपतिम् **अर्कम्** अर्चनीयं पूषणं **कामेन** काम्यमानेन फलेन **कृतः** वशीकृतः स्तोता **वचस्या** स्तुत्या **अभ्यानट्** अभ्यश्नुताम् । प्राप्नोतु । **सः** च **पूषा** **नः** अस्मभ्यं **शुरुधः** शुचो रोधयित्रीः गाः **चन्द्राग्राः** । चन्द्रमिति हिरण्यनाम । हिरण्यप्रमुखा यद्वा स्वर्णशृङ्गाः **रासत्** ददातु ॥ ‘रा दाने ' । अस्माल्लेटि रूपम् ॥ तथा **धियंधियं** सर्वमस्मदीयं कर्म स पूषा **प्र** **सीषधाति** प्रसाधयतु ॥