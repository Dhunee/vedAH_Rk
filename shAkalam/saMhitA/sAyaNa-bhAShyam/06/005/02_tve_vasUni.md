+++
title = 2

+++
हे **पुर्वणीक** बहुज्वाल **होतः** देवानामाह्वातरग्ने **त्वे** त्वयि **दोषा** रात्रौ **वस्तोः** अहनि च **यज्ञियासः** यज्ञार्हा यजमाना: **वसूनि** हविर्लक्षणानि धनानि **एरिरे** आभिमुख्येन’ प्रेरयन्ति प्रापयन्ति । जुह्वतीत्यर्थः । **विश्वा** विश्वानि सर्वाणि **भुवनानि** भूतजातानि **क्षामेव** क्षमायां भूम्यामिव **यस्मिन्** **पावके** शोधकेऽग्नौ **सौभगानि** धनानि **सं** **दधिरे** देवाः सम्यक् निहितवन्तः। ‘अग्नौ वामं वसु सं न्यदधत' (तै. सं. १. ५, १. १) इति ब्राह्मणम् । तस्मिंस्त्वयीति पूर्वत्र योज्यम् ॥