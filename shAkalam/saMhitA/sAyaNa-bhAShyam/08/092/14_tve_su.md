+++
title = 14

+++
हे **शवसः**। **पुत्र** बलनिमित्तमुत्पन्नत्वाद्वलस्य पुत्रेन्द्र **कामकातयः** । ‘कै गै रै शब्दे'। कामपराः कातयः शब्दाः येषां भवन्ति ते तथोक्ताः । तादृशा मनुष्याः **त्वे** त्वयि **सु** **अवृत्रन्** स्वस्वकामाभिपूरणार्थं सुष्ठु वर्तन्ते । तस्मान्मर्त्यत्वानि कामोपेतानि इत्युत्पन्नम्। ‘वृतु वर्तने'। लङि छान्दसो विकरणस्य लुक् । ‘बहुलं छन्दसि' इति रुडागमः । यत एवं ततो हे **इन्द्र** **त्वां** कश्चिदपि देवः **न** **अति** **रिच्यते** । बलेन धनेन वातिरिक्तः समर्थो नास्ति ।