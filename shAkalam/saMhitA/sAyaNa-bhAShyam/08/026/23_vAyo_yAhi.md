+++
title = 23

+++
हे **वायो** **दिवः** द्युलोकस्य **शिव**। ' सुपां सुलुक्' इति द्वितीयाया लुक् । शिवं कल्याणम् **आ** **याहि** आप्रापय । सर्वज्योतिषां त्वदाधारत्वात् तेषामाधारो भूत्वा द्युलोके तानि स्थापयेति प्रार्थयते । ततस्त्वं **स्वश्व्यम्** । अश्वानां संघोऽश्व्यः । शोभनाश्वसंघं रथं **सु** सुष्ठु **वहस्व** सर्वतो दिक्षु प्रापय । इदानीं तेभ्योऽपि समर्थावश्वावावह। **महः** महांस्त्वं **पृथुपक्षसा** पृथुपार्श्वद्वययुक्तावश्वौ **रथे** स्वकीये **वहस्व** शत्रुहननार्थं संयोजय ॥