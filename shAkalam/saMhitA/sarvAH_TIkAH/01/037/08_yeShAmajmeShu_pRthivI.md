+++
title = "008"
devataa = "मरुतः"
RShiH = "कण्वो घौरः"
ChandaH = "गायत्री"

+++

<details><summary>+Thomson & Solcum</summary>

ये꣡षाम् अ꣡ज्मेषु पृथिवी꣡  
जुजुर्वाँ꣡ इव विश्प꣡तिः  
भिया꣡ या꣡मेषु रे꣡जते
</details>

<details><summary>+Vedaweb annotation</summary>

### Strata
Strophic

### Pāda-label
genre M;; Oldenberg's gāyatrī-corpus, cf. Oldenberg (1888: 9f.).  
genre M;; Oldenberg's gāyatrī-corpus, cf. Oldenberg (1888: 9f.).  
genre M;; Oldenberg's gāyatrī-corpus, cf. Oldenberg (1888: 9f.).
</details>

<details><summary>पद-पाठः</summary>

येषा॑म् । अज्मे॑षु । पृ॒थि॒वी । जु॒जु॒र्वान्ऽइ॑व । वि॒श्पतिः॑ ।  
भि॒या । यामे॑षु । रेज॑ते ॥
</details>

<details><summary>+Hellwig Grammar</summary>

-   *yeṣām* ← *yad*
- \[noun\], genitive, plural, masculine
- “who; which; yat \[pronoun\].”
------------------------------------------------------------------------
- *ajmeṣu* ← *ajma*
- \[noun\], locative, plural, masculine
- “march.”
------------------------------------------------------------------------
- *pṛthivī*
- \[noun\], nominative, singular, feminine
- “Earth; pṛthivī; floor; Earth; earth; pṛthivī \[word\]; land.”
------------------------------------------------------------------------
- *jujurvāṃ* ← *jṛ*
- \[verb noun\], nominative, singular
- “jṛ; digest; age; cook; boil down; decay; decay; ripen.”
------------------------------------------------------------------------
- *iva*
- \[adverb\]
- “like; as it were; somehow; just so.”
------------------------------------------------------------------------
- *viśpatiḥ* ← *viśpati*
- \[noun\], nominative, singular, masculine
- “overlord; head.”
------------------------------------------------------------------------
- *bhiyā* ← *bhī*
- \[noun\], instrumental, singular, feminine
- “fear; bhī; alarm.”
------------------------------------------------------------------------
- *yāmeṣu* ← *yāma*
- \[noun\], locative, plural, masculine
- “prahara; watch; travel; path.”
------------------------------------------------------------------------
- *rejate* ← *rej*
- \[verb\], singular, Present indikative
- “tremor; flicker.”
------------------------------------------------------------------------
</details>

<details><summary>सायण-भाष्यम्</summary>

हे मरुतः **येषां** युष्माकं **यामेषु** गमनेषु **अज्मेषु** क्षेपकेषु सत्सु **पृथिवी** भूमिः **रेजते** कम्पते । तत्र दृष्टान्तः । **जुजुर्वांइव** **विश्पतिः** । यथा वयोहानिरोगादिना जीर्णः प्रजापालको राजा वैरिभयात् कम्पते तद्वत् ॥ अज्मेषु ।' अज गतिक्षेपणयोः '। बहुलग्रहणात् औणादिको मन् ।  ‘ अजेर्व्यघञपोः ' (पा. सू. २. ४. ५६ ) इति वीभावो न भवति, ‘वलादावार्धधातुके विकल्प इष्यते' (का. २. ४. ५६. २) इति वचनात् । नित्त्वादाद्युदात्तत्वम् । जुजुर्वान् । ‘जुष् वयोहानौ'। लिटः क्वसुः । ‘बहुलं छन्दसि' ( पा. सू. ७. १. १०३ ) इति उत्वम् । अभ्यासहलादिशेषौ । **वस्वेकाजाद्धसाम्'** इति नियमात इडागमाभावः ।  ‘ ऋच्छत्यॄताम् ' ( पा. सू. ७, ४, ११ ) इति गुणः, “ हलि च ' इति दीर्घत्वं च ' संज्ञापूर्वको विधिरनित्यः' इति वचनात् न भवति । विशां पतिर्विश्पतिः । पत्यावैश्वर्ये' इति पूर्वपदप्रकृतिस्वरे प्राप्ते ' परादिश्छन्दसि बहुलम् ' इत्युत्तरपदाद्युदात्तत्वम् । भिया । सावेकाचः० ' इति विभक्तेरुदात्तत्वम् । यामेषु ।' यम उपरमे '। भावे घञ् ।  ‘ कर्षात्वतो घञ:०' इत्यन्तोदात्तत्वे प्राप्ते वृषादिषु पाठादाद्युदात्तत्वम् । रेजते । ‘रेजृ कम्पने ' । अदुपदेशात् लसार्वधातुकानुदात्तत्वे धातुस्वरः । यद्वृत्तयोगादनिघातः ॥
</details>

<details><summary>+Wilson</summary>

### English translation:

“At whose impetuous approach, earth trembles like an enfeebled monarch through dread (of his enemies).”
</details>

<details><summary>+Jamison Brereton</summary>

At whose drives, at whose journeys the earth, like a clanlord  
grown old,  
trembles in fear.
</details>

<details><summary>+Griffith</summary>

They at whose racings forth the earth, like an age-weakened lord of men,  
     Trembles in terror on their ways.
</details>

<details><summary>+Geldner</summary>

Bei deren Anläufen und Fahrten die Erde zittert wie ein alter Stammesfürst.
</details>

<details><summary>+Grassmann</summary>

Bei deren Zügen, deren Fahrt die Erde zittert voller Furcht Gleich wie ein greiser Stammesherr.
</details>

<details><summary>+Elizarenkova</summary>

От чьих путей (и) выездов  
Дрожит от страха земля,  
Как старый вождь племени...
</details>
