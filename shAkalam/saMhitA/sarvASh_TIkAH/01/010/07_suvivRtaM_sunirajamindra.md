+++
title = "007"
devataa = "इन्द्रः"
RShiH = "मधुच्छन्दा वैश्वामित्रः"
ChandaH = "अनुष्टुप्"

+++

<details><summary>Thomson & Solcum</summary>

सुविवृ꣡तं सुनिर꣡जम्  
इ꣡न्द्र त्वा꣡दातम् इ꣡द् य꣡शः  
ग꣡वाम् अ꣡प व्रजं꣡ वृधि  
कृणुष्व꣡ रा꣡धो अद्रिवः
</details>

<details><summary>Vedaweb annotation</summary>

### Strata
Normal

### Pāda-label
genre M  
genre M  
genre M  
genre M
</details>

<details><summary>पद-पाठः</summary>

सु॒ऽवि॒वृत॑म् । सु॒निः॒ऽअज॑म् । इन्द्र॑ । त्वाऽदा॑तम् । इत् । यशः॑ ।  
गवा॑म् । अप॑ । व्र॒जम् । वृ॒धि॒ । कृ॒णु॒ष्व । राधः॑ । अ॒द्रि॒ऽवः॒ ॥
</details>

<details><summary>Hellwig Grammar</summary>

-   *suvivṛtaṃ* ← *suvivṛtam* ← *suvivṛt*
- \[noun\], accusative, singular, masculine
------------------------------------------------------------------------
- *sunirajam* ← *suniraja*
- \[noun\], accusative, singular, masculine
------------------------------------------------------------------------
- *indra*
- \[noun\], vocative, singular, masculine
- “Indra; leader; best; king; first; head; self; indra \[word\];
    Indra; sapphire; fourteen; guru.”
------------------------------------------------------------------------
- *tvādātam* ← *tvādāta*
- \[noun\], nominative, singular, neuter
------------------------------------------------------------------------
- *id*
- \[adverb\]
- “indeed; assuredly; entirely.”
------------------------------------------------------------------------
- *yaśaḥ* ← *yaśas*
- \[noun\], nominative, singular, neuter
- “fame; Yaśas.”
------------------------------------------------------------------------
- *gavām* ← *go*
- \[noun\], genitive, plural
- “cow; cattle; go \[word\]; Earth; bull; floor; milk; beam; sunbeam;
    leather; hide; horn; language; bowstring; earth; ox; Svarga.”
------------------------------------------------------------------------
- *apa*
- \[adverb\]
- “away.”
------------------------------------------------------------------------
- *vrajaṃ* ← *vrajam* ← *vraja*
- \[noun\], accusative, singular, masculine
- “cow pen; Vraja; battalion; Vraja; Vraja; vraja \[word\]; vraj;
    herd; flock; group.”
------------------------------------------------------------------------
- *vṛdhi* ← *vṛ*
- \[verb\], singular, Aorist imperative
- “surround; accompany; cover; cover; obstruct; check; spread;
    envelop.”
------------------------------------------------------------------------
- *kṛṇuṣva* ← *kṛ*
- \[verb\], singular, Present imperative
- “make; perform; cause; produce; shape; construct; do; put; fill
    into; use; fuel; transform; bore; act; write; create; prepare;
    administer; dig; prepare; treat; take effect; add; trace; put on;
    process; treat; heed; hire; act; produce; assume; eat; ignite; chop;
    treat; obey; manufacture; appoint; evacuate; choose; understand;
    insert; happen; envelop; weigh; observe; practice; lend; bring;
    duplicate; plant; kṛ; concentrate; mix; knot; join; take; provide;
    utter; compose.”
------------------------------------------------------------------------
- *rādho* ← *rādhaḥ* ← *rādhas*
- \[noun\], accusative, singular, neuter
- “gift; munificence; liberality; bounty.”
------------------------------------------------------------------------
- *adrivaḥ* ← *adrivas* ← *adrivat*
- \[noun\], vocative, singular, masculine
- “rocky; petrous.”
------------------------------------------------------------------------
</details>

<details><summary>सायण-भाष्यम्</summary>

हे **इन्द्र** **यशः** अन्नं कर्मफलभूतं **सुविवृतं** सुष्ठु सर्वत्र प्रसृतं **सुनिरजं** सुखेन निःशेषं प्राप्तुं शक्यं **त्वादातमित्** त्वया शोधितं च संपन्नमिति शेषः । इतः परं क्षीरादिरसलाभार्थं **गवां** **व्रजं** निवासस्थानम् **अप** **वृधि** अपवृतमुद्घाटितद्वारं कुरु । हे **अद्रिवः** पर्वतोपलक्षितवज्रयुक्तेन्द्र **राधः** । धनं **कृणुष्व** संपादय ॥ सुविवृतम् । वृञ् वरणे'। कर्मणि क्तप्रत्ययः । विशब्देन प्रादिसमासः । विवृतमित्यत्र कृदुत्तरपदप्रकृतिस्वरं बाधित्वा कर्मवाचिनि क्तान्ते परतः ‘गतिरनन्तरः' (पा. सू. ६. २. ४९ ) इति पूर्वपदप्रकृतिस्वरे प्राप्ते ‘परादिश्छन्दसि बहुलम् ' ( पा. सू. ६. २. १९९ ) इति ऋकार उदात्तः । पुनः सुशब्देन समासे कृदुत्तरपदप्रकृतिस्वरेण स एव ऋकार उदात्तः। ननु वृतमित्येव कृदन्तं न तु विवृतमिति, ‘प्रत्ययग्रहणे यस्मात्स विहितस्तदादेस्तदन्तस्य ग्रहणम् ' ( परिभा. २३ ) इति वचनात् । सुविवृतमित्यत्र च समासे वृतमित्येतावन्मानं नोत्तरपदं किंतु विवृतमिति । तत् कथं कृदुत्तरपदप्रकृतिस्वरत्वमिति चेत् उच्यते-प्रत्ययग्रहणपरिभाषापवादेन ‘कृद्ग्रहणे गतिकारकपूर्वस्यापि ग्रहणम् ' (परिभा. २८) इत्यनेन विवृतमित्यस्यापि कृदन्तव्यपदेशोपपत्तेः । ननु विवृतमित्यस्य यथा कृदन्तव्यपदेशः एवं क्तान्तव्यपदेशोऽप्यस्ति तयैव परिभाषया । तथा च कर्मणि क्तान्त उत्तरपदे परतः ' गतिरनन्तरः' इति सुशब्दस्य प्रकृतिस्वरः प्राप्नोति । न चात्रापि  ‘परादिश्छन्दसि बहुलम्' इत्येवं नास्ति विस्तारः । तथा हि सति सुविवृतमित्यत्र विवृतमित्येवोत्तरपदमिति तदादिः इकार एव उदात्तः स्यात् । विवृतमिति समासे यद्यपि ऋकारः पदादिर्भवति तथापि सुविवृतमिति समासस्य सति शिष्टत्वेन बलीयस्त्वात् तत्रत्ये एव उत्तरपदादौ इकारे एव उदात्तस्वरेण भवितव्यमिति । उच्यते ' गतिरनन्तरः' इत्यत्र क्तानुवृत्तेः क्तग्रहणे कृद्ग्रहणपरिभाषा नाश्रीयते । तदाश्रयणे व्यवहितगतावपि प्रकृतिस्वरे सति अनन्तरग्रहणमनर्थकं स्यात् । अनेनैव चाभिप्रायेण अनन्तरग्रहणस्य प्रयोजनम् ' अभ्युद्धृतम्' इत्यत्र व्यवहितस्य अभिशब्दस्य मा भूदिति प्रत्युदाहृतम् । तस्मात् सुविवृतमिति ऋकार एव उदात्त इति स्थितम् । सुनिरजम् । अनायासेन निरवशेषं प्राप्यम् । ‘अज गतिक्षेपणयोः' । सुनिसोरुपसर्गयोः प्राक्प्रयोगः । ‘ईषद्दुःसुषु कृछ्राकृछ्रार्थेषु खल् (पा. सू. ३. ३. १२६ )। न चात्र सुशब्दस्य निसा व्यवधानं शङ्कनीयम् । सुशब्दस्य ह्युपपदमात्रं खलो निमित्तं नानन्तर्यम् । अत एव सुपरिहरं दुष्परिहरमित्यादयः प्रयोगा इति । पूर्ववत् गतिसमासे ‘लिति' इति प्रत्ययात् पूर्वमुदात्तमिति धात्वकार उदात्तः । निसा समासे कृदुत्तरपदप्रकृतिस्वरेण स एव शिष्यते । पुनः सुशब्देन समासे ‘कृद्ग्रहणे गतिकारकपूर्वस्यापि ग्रहणम्' (परिभा. २८) इति परिभाषया कृदुत्तरपदप्रकृतिस्वरेण स एव शिष्यते । त्वादातम् । त्वया शोधनेन विशदीकृतम् । **दैप्** शोधने '।' आदेच उपदेशेऽशिति' (पा. सू. ६. १. ४५) इति आत्वम् । सत्यपि हि पकारे ‘नानुबन्धकृतमनेजन्तवम् ' ( परिभा. ७) इति एजन्त एवायम् । निष्ठा ' (पा. सू. ३.२.१०२) इति कर्मणि क्तः । ‘दाधा ध्वदाप्' (पा. सू. १. १. २०) इत्यत्र अदाप् इति प्रतिषेधेन घुसंज्ञाया अभावात् ' दो दद्धोः' (पा. सू. ७. ४. ४६ ) इति ददादेशो न भवति । ननु ‘दाप् लवने' इति प्रतिपदोक्तस्यैव दीपः तत्र ‘अदाप्' इति निषेधः, न पुनर्लाक्षणिकस्य दैपः । लक्षणप्रतिपदोक्तयोः प्रतिपदोक्तस्यैव ग्रहणं न तु लाक्षणिकस्य (परिभा. १०५) इति नियमात् इति चेत् , न । ‘गामादाग्रहणेष्वविशेषः ' ( परिभा. १०६ ) इति प्रतिप्रसवात् । युमच्छब्दात् तृतीयैकवचनस्य ‘सुपां सुलुक्' ' ( पा. सू. ७. १. ३९ ) इति डादेशः । त्वमावेकवचने ' (पा. सू. ७. २. ९७) इति मपर्यन्तस्य त्वादेशः । अतो गुणे' (पा. सू. ६. १. ९७) इति पररूपत्वम् । भसंज्ञायां ‘ टेः' (पा. सू. ६. ४. १४३ ) इति अदशब्दस्य लोपः । उदात्तनिवृत्तिस्वरेण आकार उदात्तः । कर्तृकरणे कृता बहुलम् ' ( पा. सू. २. १. ३२) इति तृतीयासमासः । तत्पुरुषे कृति बहुलम् ' (पा. सू. ६. ३. १४ ) इति तृतीयाया अपि अलुक् । कृदुत्तरपदप्रकृतिस्वरे प्राप्ते ‘तृतीया कर्मणि ' (पा. सू. ६. २. ४८) इति पूर्वपदप्रकृतिस्वरत्वम् । यशः । अशू व्याप्तौ ।' अशेर्युट् च ' (उ. सू. ४. ६. ३० ) इति असुन् । तत्संनियोगेन धातोर्युडागमः । नित्त्वादाद्युदात्तत्वम् । गवाम् । प्रातिपदिकस्वरः। ‘सावेकाचः' इति विभक्तेरुदात्तत्वं प्राप्तं ‘न गोश्वन्साववर्ण' (पा. सू. ६. १. १८२) इति निषिध्यते । वृधि । वृञ् वरणे' । ‘श्रुशृणुपॄकृवृभ्यश्छन्दसि' ( पा. सू. ६. ४. १०२ ) इति हेर्धिरादेशः । ‘बहुलं छन्दसि ' इति श्नोरपि लुक् । निघातः । कृणुष्व । ‘कृवि हिंसाकरणयोश्च । इदितो नुम् । व्यत्ययेनात्मनेपदम् । लोटस्थास् ( पा. सू. ३. ४. ७८ )। ‘थासः से' ( पा. सू. ३. ४. ८०)।' सवाभ्यां वामौ ' ( पा. सू. ३. ४. ९१ )। कर्तरि शपि ( पा. सू. ३. १. ६८ ) प्राप्ते ‘धिन्विकृण्व्योर च ' (पा. सू. ३. १. ८०) इति उप्रत्ययः । तत्संनियोगेन वकारस्य च अकारः । तस्य ‘अतो लोपः ' ( पा. सू. ६. ४. ४८ ) इति लोपः । ‘अचः परस्मिन्पूर्वविधौ' (पा. सू. १. १. ५७ ) इति अकारलोपस्य स्थानिवद्भावात् लघूपधगुणो न भवति । अत्र ‘ सति शिष्टस्वरबलीयस्त्वमन्यत्र विकरणेभ्यः' इति सति शिष्टमपि विकरणस्वरं बाधित्वा तिङ एव प्रत्ययाद्युदात्तत्वम् ।
राधः । असुनन्तो नित्त्वादाद्युदात्तः । अद्रिवः । अद्रिर्वज्रम् । तदस्यास्तीति मतुप् । ‘छन्दसीरः' (पा. सू. ८. २. १५) इति वत्वम्। संबुद्धौ ‘ उगिदचां° ' ( पा. सू. ७. १. ७०) इति नुम् । हल्ङयादिसंयोगान्तलोपौ (पा. सू. ६. १.६८; ८. २. २३)। ‘मतुवसो रु संबुद्धौ छन्दसि' ( पा. सू. ८. ३. १ ) इति रुत्वम् । विसर्जनीयः। आमन्त्रितस्य च निघातः ॥
</details>

<details><summary>Wilson</summary>

### English translation:

“**Indra**, by you is food (rendered) everywhere abundant, easy of attainment, and assuredly perfect; wielder of the thunderbolt, set open the cow-pastures, and provide (ample) wealth.”

### Commentary by Sāyaṇa: Ṛgveda-bhāṣya

Lit. Indra, as the sender of rain, should fertilize the fields, and by providing abundant pasturage, enable the cattle to yield store of milk
</details>

<details><summary>Jamison Brereton</summary>

Easily opening (the pen), easily driving out (the cows)—(that) glory is  acquired [/given] only by you, Indra.  

Open the pen of the cows; show your generosity, o possessor of  
the stone.
</details>

<details><summary>Jamison Brereton Notes</summary>

The two compounds in pāda a, suvivṛ́taṃ sunirájam, do not occur elsewhere and are grammatically and interpretively ambiguous. The semantic reference of the two words is clear — the easy opening (ví √vṛ) of the Vala cave and the easy driving out (nir √aj) of the cows, using the standard lexemes for those actions — but 1) what are their stems? and 2) assuming they are adjectival, what do they modify? Grassmann/Lubotsky analyse them as -a-stems -- also AiG II.1, though AiG II.2 takes sunirájam as belonging to an a-stem (p. 86) but suvivṛ́tam to a root noun (p. 43) [and Hauschild’s Index to AiG lists them both as root nouns, somewhat emphatically] -- while, e.g., Oldenberg and Scarlatta take both as root nouns. There is another formal anomaly: the pāda they form, suvivṛ́taṃ sunirájam, has only one internal heavy syllable, the final syllable of the first word, where the initial consonant of the second makes position. A very unusual metrical line. Arnold (VM 125-26, 290) suggests the possibility of reading suvīvṛ́tam on the basis of the lengthening of the final vowels of the preverbs ápi, abhí, pári, etc., before forms of √vṛ. Thanks to Elizabeth Tucker for pointing this out.

As to their reference, the general approach has been to take them as modifying an unexpressed índram, supplying the whole structure of 6a (tám … īmahe “we beseech him”) or some similar verb phrase to provide a grammatically acceptable referent for the two forms in 7a. But this solution is not very satisfying: Indra appears in the 3rd ps. nominative in 6c and as 2nd ps. vocative and subject of impv. in 7bcd, so extracting an acc. from a pāda in the past seems arbitrary. Scarlatta suggests that the two words might instead modify yáśaḥ in b, which has the merit of providing a referent close by; however, this would technically eliminate the possibility that the two are root nouns, since yáśaḥ is neut. and presumably nom., and if the two words in pāda a are root nouns, they can only be acc. sg. I am nonetheless attracted by this solution (and would therefore be open to the -a-stem interpretation), with the possible modification that the two might actually be nouns (“the easy opening …, the easy driving …”) that specify the glory (yáśaḥ) of b. I have not troubled myself to figure out how the accent and other details of the formation would work, however.

On the possible double sense of tvā́dātam in b, see published introduction.
</details>

<details><summary>Griffith</summary>

Easy to turn and drive away, Indra, is spoil bestowed by thee.  
     Unclose the stable of the kine, and give us wealth O Thunder-armed
</details>

<details><summary>Geldner</summary>

Ihn, der den Pferch gern aufschließt, die Rinder gern herauslässt. Von dir, Indra, wird die Auszeichnung verliehen. Schließe den Pferch der Kühe auf, übe Freigebigkeit, Herr des Preßsteins!
</details>

<details><summary>Grassmann</summary>

Leicht zu eröffnen, zu empfahn ist Schatz, den, Indra, du verleihst, So öffne uns der Rinder Stall und schenk uns Gut, o Schleuderer.
</details>

<details><summary>Elizarenkova</summary>

(Загон с коровами,) легко открываемый, легко опустошаемый, -  
О Индра, (это) отличие, даваемое только тобой!  
Открой загон с коровами!  
Соверши благодеяние, о хозяин давильных камней!
</details>
