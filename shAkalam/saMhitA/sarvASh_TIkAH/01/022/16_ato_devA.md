+++
title = "016"
devataa = "विष्णुर्देवा वा"
RShiH = "मेधातिथिः काण्वः"
ChandaH = "गायत्री"

+++

<details><summary>Thomson & Solcum</summary>

अ꣡तो देवा꣡ अवन्तु नो  
य꣡तो वि꣡ष्णुर् विचक्रमे꣡  
पृथिव्याः꣡ सप्त꣡ धा꣡मभिः
</details>

<details><summary>Vedaweb annotation</summary>

### Strata
Normal

### Pāda-label
genre M;; Oldenberg's gāyatrī-corpus, cf. Oldenberg (1888: 9f.).  
genre M;; Oldenberg's gāyatrī-corpus, cf. Oldenberg (1888: 9f.).  
genre M;; Oldenberg's gāyatrī-corpus, cf. Oldenberg (1888: 9f.).
</details>

<details><summary>पद-पाठः</summary>

अतः॑ । दे॒वाः । अ॒व॒न्तु॒ । नः॒ । यतः॑ । विष्णुः॑ । वि॒ऽच॒क्र॒मे ।  
पृ॒थि॒व्याः । स॒प्त । धाम॑ऽभिः ॥
</details>

<details><summary>Hellwig Grammar</summary>

-   *ato* ← *atas*
- \[adverb\]
- “now; therefore; then; from there; hence; consequently; then; hence;
    henceforth.”
------------------------------------------------------------------------
- *devā* ← *devāḥ* ← *deva*
- \[noun\], nominative, plural, masculine
- “Deva; Hindu deity; king; deity; Indra; deva \[word\]; God; Jina;
    Viśvedevās; mercury; natural phenomenon; gambling.”
------------------------------------------------------------------------
- *avantu* ← *av*
- \[verb\], plural, Present imperative
- “support; help; prefer; prefer; like.”
------------------------------------------------------------------------
- *no* ← *naḥ* ← *mad*
- \[noun\], accusative, plural
- “I; mine.”
------------------------------------------------------------------------
- *yato* ← *yatas*
- \[adverb\]
- “from which; whence; wherein.”
------------------------------------------------------------------------
- *viṣṇur* ← *viṣṇuḥ* ← *viṣṇu*
- \[noun\], nominative, singular, masculine
- “Vishnu; Krishna; Viṣṇu; Om; Shiva.”
------------------------------------------------------------------------
- *vicakrame* ← *vikram* ← *√kram*
- \[verb\], singular, Perfect indicative
- “act heroicly; stride.”
------------------------------------------------------------------------
- *pṛthivyāḥ* ← *pṛthivī*
- \[noun\], genitive, singular, feminine
- “Earth; pṛthivī; floor; Earth; earth; pṛthivī \[word\]; land.”
------------------------------------------------------------------------
- *sapta* ← *saptan*
- \[noun\], accusative, singular, neuter
- “seven; seventh.”
------------------------------------------------------------------------
- *dhāmabhiḥ* ← *dhāman*
- \[noun\], instrumental, plural, neuter
- “domain; dwelling; law; appearance; light; race; agreement; color;
    location.”
------------------------------------------------------------------------
</details>

<details><summary>सायण-भाष्यम्</summary>

**विष्णुः** परमेश्वरः **सप्त** **धामभिः** सप्तभिर्गायत्र्यादिभिश्छन्दोभिः साधनभूतैः **यतः** **पृथिव्याः** यस्माद्भूप्रदेशात् **विचक्रमे** विविधं पदक्रमणं कृतवान् , **अतः** अस्मात् पृथिवीप्रदेशात् **नः** अस्मान् **देवाः** **अवन्तु** । विष्णोः पृथिव्यादिलोकेषु च्छन्दोभिः साधनैर्जयं तैत्तिरिया आमनन्ति– विष्णुमुखा वै देवाश्छन्दोभिरिमाँल्लोकाननपजय्यमभ्यजयन् ' ( तै. सं. ५. २. १. १ ) इति । विष्णोस्त्रिविक्रमावतारे पादत्रयक्रमणस्य पृथिव्यपादानम् । पृथिवीप्रदेशाद्रक्षणं नाम भूलोके वर्तमानानां पापनिवारणम् ॥ अतः । एतच्छब्दात् ‘पञ्चम्यास्तसिल् ' ( पा. सू. ५. ३. ७ ) इति तसिल् । ‘एतदोऽश् ' ( पा. सू. ५. ३. ५) इति अशादेशः । लित्स्वरेण अकार उदात्तः । यतः । तसिलः ‘प्राग्दिशो विभक्तिः ' (पा. सू. ५. ३. १ ) इति विभक्तिसंज्ञायां त्यदाद्यत्वम् । लित्स्वरः । विष्णुः । विषेः किच्च (उ. सू. ३. ३१९) इति नुप्रत्ययः। कित्त्वात् न गुणः। नित्' इत्यनुवृत्तेः आद्युदात्तत्वम्। विचक्रमे । ‘सुप् ' इति योगविभागात् विशब्दस्य समासः । समासान्तोदात्तत्वम् । यद्वृत्तयोगात् न निघातः । सप्त । ‘सुपां सुलुक्' इति भिसो लुक् । धामभिः । दधातेः ‘आतो मनिन्' (पा. सू. ३. २. ७४ ) इति मनिन् । नित्स्वरः ॥
</details>

<details><summary>Wilson</summary>

### English translation:

“May the gods preserve us (from that portion) of the earth whence **Viṣṇu** (aided) by the seven metres, stepped.”

### Commentary by Sāyaṇa: Ṛgveda-bhāṣya

Viṣṇu = **parameśvara**, supreme ruler, one who pervades the world: viṣṇur-viṣaterva vyaśnoter-vā;

Vicakrame = stepped; vividhapādakramaṇam kṛtavān, he made the goiing of various steps; gods, headed by Viṣṇu subdued the invincible earth, using the seven metres of the **Veda** as their instrumental uments; an allusion to the **Trivikrama** **avatāra** where Viṣṇu traverses the **three worlds** in three steps; preserve us from the earth = the hindrance of the sin of those inhabiting the earth, bhūloke vartamānānām pāpanivāraṇam
</details>

<details><summary>Jamison Brereton</summary>

Let the gods help us from there whence Viṣṇu strode out  
from the earth through the seven domains.
</details>

<details><summary>Griffith</summary>

The Gods be gracious unto us even from the place whence Visnu strode  
     Through the seven regions of the earth!
</details>

<details><summary>Geldner</summary>

Von dort sollen uns die Götter huldreich sein, von wo Vishnu ausgeschritten ist durch die sieben Formen der Erde.
</details>

<details><summary>Grassmann</summary>

Von dort her mögen schützen uns die Götter, von wo Vischnu durch Der Erde sieben Stätten schritt.
</details>

<details><summary>Elizarenkova</summary>

Оттуда пусть помогут нам боги,  
Откуда зашагал Вишну  
Через семь местностей земли.
</details>
