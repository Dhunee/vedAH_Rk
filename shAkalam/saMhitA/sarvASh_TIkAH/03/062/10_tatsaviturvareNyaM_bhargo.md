+++
title = "010"
devataa = "सविता"
RShiH = "गाथिनो विश्वामित्रः"
ChandaH = "गायत्री"

+++

<details><summary>+Thomson & Solcum</summary>

त꣡त् सवितु꣡र् व꣡रेणियम्  
भ꣡र्गो देव꣡स्य धीमहि  
धि꣡यो यो꣡ नः प्रचोद꣡यात्
</details>

<details><summary>+Vedaweb annotation</summary>

### Strata
Strophic on metrical evidence alone

### Pāda-label
genre M  
genre M  
genre M
</details>

<details><summary>पद-पाठः</summary>

तत् । स॒वि॒तुः । वरे॑ण्यम् । भर्गः॑ । दे॒वस्य॑ । धी॒म॒हि॒ ।  
धियः॑ । यः । नः॒ । प्र॒ऽचो॒दया॑त् ॥
</details>

<details><summary>+Hellwig Grammar</summary>

-   *tat* ← *tad*
- \[noun\], accusative, singular, neuter
- “this; he,she,it (pers. pron.); respective(a); that; nominative;
    then; particular(a); genitive; instrumental; accusative; there; tad
    \[word\]; dative; once; same.”
------------------------------------------------------------------------
- *savitur* ← *savituḥ* ← *savitṛ*
- \[noun\], genitive, singular, masculine
- “Savitar; sun; Surya; Savitṛ.”
------------------------------------------------------------------------
- *vareṇyam* ← *vareṇya*
- \[noun\], accusative, singular, neuter
- “excellent; desirable.”
------------------------------------------------------------------------
- *bhargo* ← *bhargaḥ* ← *bhargas*
- \[noun\], accusative, singular, neuter
------------------------------------------------------------------------
- *devasya* ← *deva*
- \[noun\], genitive, singular, masculine
- “Deva; Hindu deity; king; deity; Indra; deva \[word\]; God; Jina;
    Viśvedevās; mercury; natural phenomenon; gambling.”
------------------------------------------------------------------------
- *dhīmahi* ← *dhā*
- \[verb\], plural, Root aorist (Ind.)
- “put; give; cause; get; hold; make; provide; lend; wear; install;
    have; enter (a state); supply; hold; take; show.”
------------------------------------------------------------------------
- *dhiyo* ← *dhiyaḥ* ← *dhī*
- \[noun\], accusative, plural, feminine
- “intelligence; prayer; mind; insight; idea; hymn; purpose; art;
    knowledge.”
------------------------------------------------------------------------
- *yo* ← *yaḥ* ← *yad*
- \[noun\], nominative, singular, masculine
- “who; which; yat \[pronoun\].”
------------------------------------------------------------------------
- *naḥ* ← *mad*
- \[noun\], genitive, plural
- “I; mine.”
------------------------------------------------------------------------
- *pracodayāt* ← *pracoday* ← *√cud*
- \[verb\], singular, Present conjunctive (subjunctive)
- “push; drive; command; excite; proclaim; demand; request; request.”
------------------------------------------------------------------------
</details>


<details><summary>ब्राह्मणोद्धरणानि</summary>

सविता वै प्रसवानामीशे॥

ऋचस्सामानि यजूंषि ।  
सा हि श्रीरमृता सताम् ।  
सर्वेभ्यो वै वेदेभ्यः  
सावित्र्यनूच्यते॥
</details>

<details><summary>सायण-भाष्यम्</summary>

**यः** सविता देवः **नः** अस्माकं **धियः** कर्माणि धर्मादिविषया वा बुद्धीः **प्रचोदयात्** प्रेरयेत् **तत्** तस्य **देवस्य** **सवितुः** सर्वान्तर्यामितया प्रेरकस्य जगत्स्रष्टुः परमेश्वरस्य **वरेण्यं** सर्वैः उपास्यतया ज्ञेयतया च संभजनीयं **भर्गः** अविद्यातत्कार्ययोर्भर्जनाद्भर्गः स्वयंज्योतिः परब्रह्मात्मकं तेजः **धीमहि** वयं ध्यायामः । यद्वा । तत् इति भर्गोविशेषणम् । सवितुः **देवस्य** तत्तादृशं भर्गो धीमहि। किं तदित्यपेक्षायामाह । यः इति लिङ्गव्यत्ययः। यद्भर्गो धियः प्रचोदयात् । तत् ध्यायेमेति समन्वयः। यद्वा । यः सविता सूर्यो धियः कर्माणि प्रचोदयात् प्रेरयति तस्य सवितुः सर्वस्य प्रसवितुः देवस्य द्योतमानस्य सूर्यस्य तत्सर्वैः दृश्यमानतया प्रसिद्धं वरेण्यं सर्वैः संभजनीयं भर्गः पापानां तापकं तेजोमण्डलं धीमहि ध्येयतया मनसा धारयेम । 

यद् वा - **भर्गः**-शब्देनान्नम् अभिधीयते ।  
**यः सविता देवो धियः** प्रचोदयति तस्य प्रसादाद् **भर्गो** ऽन्नादि-लक्षणं फलं **धीमहि** धारयामः । तस्याधार-भूता भवेमेत्य् अर्थः । **भर्गः**-शब्दस्यान्नपरत्वे **धी**-शब्दस्य कर्मपरत्वे चाथर्वणं - ‘ वेदांश्छन्दांसि सवितुर्वरेण्यं भर्गो देवस्य कवयोऽन्नमाहुः । कर्माणि धियस्तदु ते प्रब्रवीमि प्रचोदयत्सविता याभिरेति' (गो. ब्रा. १. ३२) इति ॥ 

**भर्गः** ।  ‘ भ्रस्ज पाके'। असुन् ।  ‘ भ्रस्जो रोपधयो रमन्यतरस्याम् ' ( पा. सू. ६. ४. ४७ ) इति रोपधयोर्लोपो रमागमः । न्यङ्वांरसदिपाठात् कुत्वम् । 

**धीमहि** । ध्यायतेर्लिङि 'बहुलं छन्दसि ' इति 'संप्रसारणम् । व्यत्ययेनात्मनेपदम् ।  
यद्वा - ‘धीङ् आधारे' । लिङि  ‘ बहुलं छन्दसि ' इति विकरणस्य लुक् ।  

**प्रचोदयात्** । चोदयतेर् लेट्याडागमः । यद्-वृत्त-योगाद् अनिघातः । आगमस्यानुदात्तत्वे णिचः स्वरः ॥ ॥ १० ॥
</details>

<details><summary>विद्यारण्यः</summary>

अथ सर्वदेवात्मनः सर्वशक्तेः सर्वावभासक-तेजो-मयस्य परमात्मनः सर्वात्मकत्व-द्योतनार्थं सर्वात्मकत्व-प्रतिपादक-गायत्री-महा-मन्त्रस्योपासन-प्रकारः प्रकाश्यते ।  

तत्र गायत्रीं प्रणवादि-सप्त-व्याहृत्य्-उपेतां शिरःसमेतां सर्व-वेद-सारम् इति वदन्ति। एवं-विशिष्टा गायत्री प्राणायामैर् उपास्या ।  
सप्रणव- व्याहृति-त्रयोपेता प्रणवान्ता गायत्री जपादिभिर् उपास्या ।

तत्र शुद्ध-गायत्री प्रत्यग्-ब्रह्मैक्य-बोधिका ।  

**धियो यो नः प्रचोदयाद्** इति । **नो** ऽस्माकं, **धियो** बुद्धिय, **प्रचोदयाद्** प्रेरयेदिति सर्वबुद्धि-संज्ञातः करण-प्रकाशक-सर्व-साक्षी प्रत्यग्-आत्मेत्य् उच्यते । तस्य प्रचोदयात्-शब्द-निर्दिष्टस्यात्मनः स्वरूप भूतं परं ब्रह्म **तत् सवितुर्** इति+आदि-पदैर् निर्दिश्यते ।

"तत्र ओं तत् सद् इति निर्देशो ब्रह्मणस् त्रिविधः स्मृतः" इति **तच्**-छब्देन प्रत्यग्भूतं स्वतः सिद्धं परं ब्रह्मोच्यते ।  

**सवितुर्** इति सृष्टिस्थितिलय-लक्षणकस्य सर्व-प्रपञ्चस्य समस्त-द्वैत-विभ्रमस्याधिष्ठानं लक्ष्यते ।  
**वरेण्यम्** इति सर्व-वरणीयं निरतिशयानन्द-रूपम् ।  
**भर्ग** इत्य् अविद्यादि- दोष-भर्जनात्मक-ज्ञानैक-विषयम् ।  
**देवस्येति** सर्व-द्योतनात्मकाखण्ड-चिद्-एक-रसम् ।  
**सवितुर् देवस्येत्यत्र** षष्ठ्यर्थो राहोः शिर इतिवद् औपचारिकः बुद्ध्यादि-सर्व-दृश्य-साक्षि-लक्षणं यन् मे स्व-रूपं तत्-सर्वाधिष्ठान-भूतं परमानन्दं निरस्त-समस्तानर्थ-रूपं स्व-प्रकाश-चिद्-आत्मकं ब्रह्मेत्य् एवं **धीमहि** ध्यायेम ।

एवं सति सह ब्रह्मणा स्व-विवर्त-जड-प्रपञ्चस्य रज्जु-सर्प-न्यायेन अपवाद-सामानाधिकरण्य-रूपम् एकत्वं, सोऽयम् इति न्यायेन सर्व-साक्षि-प्रत्यग्-आत्मनो ब्रह्मणा सह तादात्म्य-रूपम् एकत्वं भवतीति सर्वात्मक-ब्रह्म-बोधकोऽयं गायत्री-मन्त्रः सम्पद्यते ।

सप्तव्याहृतिनामयमर्थः---

**भूर्** इति सन्-मात्रम् उच्यते  
**भुव** इति सर्वं भावयति प्रकाशयतीति व्युत्पत्त्या चिद्-रूपम् उच्यते ।  
**सुवर्** इति - सुव्रियत इति व्युत्पत्त्या, सुष्ठु सर्वैर् व्रियमाण-सुख-स्वरूपम् उच्यते ।  
**मह** इति महीयते पूज्यत इति व्युत्पत्त्या सर्वातिशयत्वम् उच्यते ,  
**जन** इति---जनयतीति जनः, सकल-कारणत्वमुच्यते ।  
**तप** इति सर्व-तेजो-रूपत्वम् ।  
**सत्यम्** इति सर्व-बाध-रहितम् ।

एतद् उक्तं भवति---  
यल् लोके सद् रूपं तदोंकार-वाच्यं ब्रह्मैव, आत्मनोऽस्य सच्-चिद्-रूप-स्वभावाद् इति ।  
अथ भूरादयः सर्वलोका ओंकार-वाच्य-ब्रह्मात्मकाः,  
न तद्-व्यतिरिक्तं किंचिद् अस्तीति व्याहृतयो ऽपि सर्वात्मक-ब्रह्मबोधिकाः ।

गायत्री-शिरसोऽप्य् अयम् एवार्थः---  
**आप** इत्य् आप्नोतीति व्युत्पत्त्या व्यापित्वम् उच्यते  
**ज्योतिर्** इति प्रकाशरूपत्वम् ।  
**रस** इति सर्वातिशयत्वम् ।  
**अमृतम्** इति मरणादि संसारनिर्मुक्तत्वम् ।  
सर्व-व्यापि-सर्व-प्रकाशक-सर्वोत्कृष्ट-नित्य-मुक्तम् आत्मरूपं सच्-चिद्-आत्मकं यद् ओंकार-वाच्यं **ब्रह्म** तद् अहम् अस्मि ।

इति गायत्रीमन्त्रस्यार्थः ।

गुहाशय-ब्रह्म-हुताशनोऽहं  
कर्त्रेदम् अंशाख्य-हविर्-हुतं सत्।  
विलीयते नेदम् अहं भवानीत्य्  
एष प्रकारस् तु विभिद्यतेऽत्र ॥

यद् अस्ति यद् भाति तद् आत्मरूपं  
नान्यत् ततो भाति न चान्यद् अस्ति ।  
स्वभाव-संवित्-प्रविभाति केवला  
ग्राह्यं ग्रहीतेति मृषैव कल्पना ॥
</details>


<details><summary>विद्यारण्यः - हिन्दी </summary>

शुद्ध गायत्री जीवात्मा और ब्रह्म की एकता का सूचक है। ‘धियोयोनः प्रचोदयात्’ अर्थात् हमारी बुद्धि को प्रेरणा देता है तथा जो अन्तःकरण की प्रकाशिका तथा सर्व साक्षी है उसे प्रत्यगात्मा कहा जाता है।
उस प्रचोदयात् शब्द से आत्मा स्वरूप भूत परब्रह्म का तत् सवितुः आदि पदों से कथन किया है।
यहां ‘ॐ’ तत्सत् इस पद से ब्रह्म के तीन प्रकारों का वर्णन है। तत् शब्द स्वतः सिद्ध सब भूतों में स्थित परब्रह्म के लिए कहा जाता है। सविता, सृष्टि, स्थिति, प्रलय लक्षण वाले सब प्रपंच के, समस्त द्वैत भ्रम के अधिष्ठान हैं। वरेण्यं सर्व वरणीयं, निरतिशय एवं आनन्द रूप है। ‘भर्ग’ अविद्या रूपी दोष को नष्ट करने वाला ज्ञान रूप है। ‘देवस्य’ सबका प्रकाशक अखण्ड-आत्मा एवं रस वाला देव है। ‘सवितुर्देवस्य’ यहां षष्ठी है। सम्बन्ध कारक है। राहोः शिरो की तरह औपचारिक है। बुद्धि से सब पदार्थों का साक्षी रूप जो मेरा स्वरूप है वह सब का अधिष्ठान है। उस परमानन्द, सब अनर्थ रहित, स्वयं प्रकाश चैतन्य रूप ब्रह्म का ध्यान करते हैं। इस तरह ब्रह्म अपने ही विवर्त भूत जड़ जगत रज्जु में सर्प की तरह अपवाद है।
समान अधिकरण होने से एक रूपता है। इस तरह सब का साक्षी जीवात्मा ब्रह्म के साथ तादात्म्य होने के कारण एकत्व है। यह गायत्री मंत्र सर्वात्मक ब्रह्म का बोध कराने वाला है। तीन महाव्याहृतियों का अर्थ यों है। भूः का अर्थ सत है, भुवः सब का प्रकाशक (इस व्युत्पत्ति से चिद् रूप कहलाता है) स्वः सुव्रियते इस व्युत्पत्ति से सबसे प्रथिति सुख रूप है।
</details>




<details><summary>+Wilson</summary>

### English translation:

“We meditate on that desirable light of the divine **Savitā**, who influences our pious rites.”

### Commentary by Sāyaṇa: Ṛgveda-bhāṣya

**Yajus**. 3.35;

**Pracodayāt** = who may animate, or enlighten our intellect;

Savitā = the **soul**, as one with the soul of the world, **Brahma**; when we meditate on the light which is one with Brahma, his own light, which, from its consuming influences on ignorance and its consequences, is termed **Bhargas**, and is that which is desirable, from its being to be known or worshiped by all (vareṇyam) the property of the supreme being, (**parameśvara**), the creator of the world, and the animator, impeller or urger (savitā), through the internally abiding spirit (antaryām) of all creatures; yaḥ, although masculine, may be relative to the neuter noun bhargas, that light which animates all (**dhiyaḥ**) acts (karmāṇi), or illumes all understanding (**buddhiḥ**); again, **devasya** **savituḥ** may mean, of the bright or radiant sun, as the progenitor of all, sarvasya prasavitur, and bhargas may be understood as the sphere or orb of light, the consumer of sins, pāpānām tāpakam tejo maṇḍalam; bhargas may also mean food, and the prayer may only implore the sun to provide sustenance, tasya prasādād annādi lakṣaṇam phalam **dhīmahi** tasya ādhārabhūta bhavema, we anticipate from his favour the reward that is characterized by food and the like, that is, may we be supported by him
</details>

<details><summary>+Jamison Brereton</summary>

Might we make our own that desirable effulgence of god Savitar, who will rouse forth our insights.
</details>

<details><summary>+Jamison Brereton Notes</summary>

And here, buried in this not particularly noteworthy hymn, is the Gāyatrī mantra, which is itself not particularly noteworthy on its own terms.

Note the play on dhīmahi / dhíyaḥ juxtaposed across the hemistich boundary, belonging to different roots.



<div class="js_include" includetitle="true" newlevelforh1="2" unfilled url="/vedAH_Rk/shAkalam/saMhitA/jamison_brereton_notes/03/062/10-12.md">
<details open><summary><h2>10-12 ...{Loading}...</h2></summary>

All three vss. in this tṛca contain déva- (…) savitár- (or vice versa).

</details>
</div>
</details>

<details><summary>+Griffith</summary>

May we attain that excellent glory of Savitar the God:  
     So May he stimulate our prayers.
</details>

<details><summary>+Geldner</summary>

Dieses vorzügliche Licht des Gottes Savitri empfingen wir, der unsere Gedanken anregen soll.
</details>

<details><summary>+Grassmann</summary>

Dass wir des Gottes Savitar begehrtes Licht erlangten doch, Der unsre Bitten fördere.
</details>

<details><summary>+Elizarenkova</summary>

Мы хотим встретить этот желанный  
Блеск бога Савитара,  
Который должен поощрять наши поэтические мысли!
</details>
