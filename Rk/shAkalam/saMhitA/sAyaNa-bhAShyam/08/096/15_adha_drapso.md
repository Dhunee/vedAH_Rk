+++
title = 15

+++
**अध** अथ **द्रप्सः** द्रुतगामी कृष्णः **अंशुमत्याः** नद्याः **उपस्थे** समीपे **तित्विषाणः** दीप्यमानः सन् **तन्वम्** आत्मीयं शरीरम् **अधारयत्** । परैरहिंस्यत्वेन बिभर्ति । यद्वा । बलप्राप्त्यर्थं स्वशरीरमाहारादिभिरपोषयत् । तत्र **इन्द्रः** गत्वा **बृहस्पतिना** एतन्नामकेन देवेन **युजा** सहायेन **अदेवीः** अद्योतमानाः । कृष्णरूपा इत्यर्थः । यद्वा । पापयुक्तत्वादस्तुत्याः । **आचरन्तीः** आगच्छन्तीः **विशः** असुरसेनाः **अभि** **ससहे** जघान । तमवधीदित्यर्थः प्रसङ्गादवगम्यते ॥ ॥ ३४ ॥ ॥