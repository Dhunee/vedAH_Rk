+++
title = 2

+++
हे इन्द्र हे **हरिवः** हरिभ्यां तद्वन् **शूर** **ते** तव **हनू** हननसाधने । यद्यप्ययं शिप्रावचनः तथापि पुनः शिप्राभिधानात् गौणोऽवगन्तव्यः । उक्तरूपे संहते वा **शिप्रे** **आ** **रुहत्** आरोहतु प्राप्नोतु **सोमः** अस्मद्दत्तः । **पर्वतस्य** **पृष्ठे** **न** रुहत् नारोहति । तत्र न तिष्ठतीत्यर्थः । यद्वा । नशब्दः पुरस्तात्प्रयुक्तोऽप्यत्रोपमार्थः । पर्वतस्य पृष्ठे उपरिप्रदेशे सोमो न । तत्र यथा विस्रम्भेण प्रसरति तद्वत् । हे **राजन्** राजमानेन्द्र **त्वा** त्वाम् **अनु** त्वया सह ॥ तृतीयार्थे ' इत्यनोः कर्मप्रवचनीयत्वम् ॥ **विश्वे** वयम् **अर्वतो** **न** अश्वानिव तृणादिभिः **गीर्भिः** स्तुतिभिः **हिन्वन्** हिन्वन्तः त्वां प्रीणयन्तः सन्तः **मदेम** हृष्येम । हे **पुरुहूत** बहुप्रकारं बहुभिर्वाहूतेन्द्र ॥