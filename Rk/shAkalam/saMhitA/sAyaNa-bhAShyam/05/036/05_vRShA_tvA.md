+++
title = 5

+++
हे इन्द्र **त्वा** त्वाम् **वृषा** वर्षित्री **द्यौः** द्योतयित्री स्तुतिः ॥ द्योततेर्दीव्यतेर्वा स्तुत्यर्थस्येदं रूपम् ॥ **वृषणं** कामानां वर्षकं त्वां **वर्धतु** वर्धयतु । **वृषा** त्वं **वृषभ्यां** सेक्तृभ्यां **हरिभ्यां** **वहसे** यज्ञं प्रत्युह्यसे । हे **सुशिप्र** शोभनहनो **वृषक्रतो** वर्षणकर्मन् हे **वज्रिन्** वज्रयुक्तेन्द्र **सः** त्वं **वृषा** **वृषरथः** च सन् **नः** अस्मान् **भरे** संग्रामे भरणवति यज्ञे वा **धाः** धारय ॥॥३॥