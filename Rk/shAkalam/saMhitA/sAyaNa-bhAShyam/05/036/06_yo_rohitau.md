+++
title = "०६ यो रोहितौ"

+++

इयं श्रुतरथस्य राज्ञो दानस्तुतिः। **यो** राजा **वाजिनीवान्** अन्नवान् श्रुतरथो **रोहितौ** रोहितवर्णौ **वाजिनौ** वेजनवन्ताव् अश्वौ **त्रिभिः शतैः** गवान् धनानां वा उक्त-सङ्ख्याभिः **सचमानौ** सङ्गच्छमानौ **अदिष्ट** दातेर् दिशतेर् वा लुङीदंरूपं **यूने** सर्वत्र मिश्रयित्रे नित्यतरुणाय वा **अस्मै श्रुतरथाय क्षितयः** सर्वाः प्रजाः **दुवोया** तृतीयैकवचनस्य याजादेशः परिचर्यया **सन्नमन्तां** प्रणता भवन्तु सेवन्ताम् इत्य् अर्थः। हे मरुत इति इन्द्र-सहाय-भूतानां मरुतां संबोधनम् ॥ ६ ॥

संभानुनेतिपंचर्चं पंचमंसूक्तं अत्रेर् आर्षन् त्रैष्टुभम् ऐन्द्रं - संभानुना पंचात्रिर् इत्य् अनुक्रमणिका। विनियोगो लैङ्गिकः ।