+++
title = 3

+++
हे **पुरुहूत** बहुभिराहूत हे **अद्रिवः** वज्रवन्निन्द्र **मे** **मनः** **अमतेरित्** दारिद्र्यादस्तोतुर्वा सकाशात् **भिया** भीत्या **वेपते** कम्पते । **वृत्तं** **चक्रं** **न** भूमौ वर्तमानं चक्रमिव । यस्मादेवं तस्मात् **रथादधि** उपरि स्थितं **त्वा** त्वां हे **सदावृध** सर्वदा वर्धमान हे **मघवन्** इन्द्र **जरिता** स्तोता **पुरूवसुः** अहमृषिः **कुवित्** बहु **नु** क्षिप्रं **स्तोषत्** स्तोष्यति स्तूयात् ॥ अत्र कुविच्छब्दयोगेऽपि आख्यातस्य बहुलग्रहणान्निघातः ॥