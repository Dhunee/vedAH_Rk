+++
title = 1

+++
**विप्राः** मेधाविन ऋत्विग्यजमानाः **मनः** स्वीयं सर्वेषु कर्मसु **युञ्जते** योजयन्ति । सवित्रनुग्रहाय संकल्पं कुर्वन्तीत्यर्थः । **उत** अपि च **धियः** कर्माण्यपि **युञ्जते** प्राप्नुवन्ति । कस्यानुज्ञयेत्युच्यते । **विप्रस्य** मेधाविनः **बृहतः** महतः **विपश्चितः** स्तुत्यस्य ज्ञानवतो वा सवितुः अनुज्ञयेति ।' सविता वै प्रसवानामीशे' (ऐ. ब्रा. ७. १६ ) इति हि श्रुतिः । स एव सविता **होत्राः** सप्तहोत्रकाणामुचिताः क्रियाः **वयुनावित्** । वयुनमिति प्रज्ञानाम । तत्तदनुष्ठानविषयप्रज्ञावेत्ता **एक** **इत्** एक एव **वि** **दधे** करोति । पृथक्पृथगवधारयति । किंच तस्य **सवितुः** **देवस्य** परिष्टुतिः स्तुतिः **मही** महती अतिप्रभूता । स्तुत्यगोचरेत्यर्थः ॥