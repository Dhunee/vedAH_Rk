+++
title = 8

+++
**कितवासः** कितवा द्यूतकृतः । किं तवास्ति सर्वं मया जितमिति वदतीति कितवः । ते **दीवि** **न** देवने द्यूते यथा **यद्रिरिपुः** लेपयन्ति पापमारोपयन्ति तथास्मासु द्वेष्टारो मयि त्वमेतत् पापमकरोः इत्याक्षिपन्ति । अत्र पुरस्तादुपचारोऽपि नकार उपमार्थीयः । **वा** अथवा । **घ** इति पूरणः । **यत्** पापं **सत्यम्** आरोपमन्तरेण कृतवन्तः स्मः। **उत** अपि च **यत्** कृतं पापं **न** विद्म न जानीमः **ता** तानि **सर्वा** सर्वाणि **शिथिरेव** शिथिलानीव शिथिलबन्धनानि फलानीव **वि** **ष्य** विमोचय ॥ स्यतिरुपसृष्टो विमोचने ॥ हे **देव** **अध** अनन्तरं **ते** तव **प्रियासः** प्रियाः **स्याम** भवेम ॥ ॥ ३१ ॥