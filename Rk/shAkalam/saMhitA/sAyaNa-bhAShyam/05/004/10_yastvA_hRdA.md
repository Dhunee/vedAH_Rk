+++
title = 10

+++
**यः** **मर्त्यः** मरणधर्माहम् **अमर्त्यम्** अविनाशं **त्वा** त्वां **कीरिणा** स्तुत्यादिषु विक्षिप्तेन **हृदा** हृदयेन युक्तः **मन्यमानः** स्तुवन् **जोहवीमि** अत्यर्थमाह्वयामि । यद्वा । स्तोतृवाचकेन कीरिणाशब्देन स्तुतिरुपलक्ष्यते । स्तुतियुक्तेन मनसा त्वां मन्यमानो जोहवीमि । हे **जातवेदः** **यशः** धनं प्रजां वा **अस्मासु** **धेहि** । **प्रजाभिः** त्वद्दत्ताभिर्हे **अग्ने** अहम् **अमृतत्वं** संतत्यविच्छेदलक्षणम् **अश्यां** प्राप्नुयाम् । प्रजामनु प्रजायसे तदु ते मर्त्यामृतम्' (तै. ब्रा. १. ५. ५. ६ ) इति हि श्रुतिः ॥