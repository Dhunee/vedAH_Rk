+++
title = "०१ पवस्व देवमादनो"

+++

हे सोम देवमादनो देवानाम्मादयिता विचर्षणिः विद्रष्टा अप्साः अपान्दातात्वं पवस्व क्षर । कस्मै इन्द्राय वरुणाय वायवे नोस्माकं वरिवोधनं स्वस्तिमत् । स्वस्तीत्यविनाश- नाम । तद्वद्धनं अद्य इदानीं कृधि कुरु । उरुक्षितौ विस्तीर्णायाम्भूमौ यज्ञसम्बन्धिन्यां दैव्यं- जनं देवसम्बन्धिनंसङ्घं जनशब्दःसङ्घवाची तङ्गृणीहि गृणातिःशब्दकर्मा शब्दय यथा त्वदी- याभिषवशब्दंश्रुत्वा देवाआगच्छन्ति तथागृणीहीत्यर्थः । अथवा दैव्यञ्जनमित्यृषिः स्वात्मा- नमाह देवसम्बन्धिनञ्जनं माङ्गृणीहि साधुसम्भक्तेति शब्दय ॥ १ ॥