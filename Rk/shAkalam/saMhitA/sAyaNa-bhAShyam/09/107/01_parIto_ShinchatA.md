+++
title = 1

+++
हे ऋत्विजः **सुतम्** अभिषुतं सोमम् **इतः** अस्मात् कर्मण ऊर्ध्वमथवास्मात्प्रदेशादूर्ध्वं **परि** **षिञ्चत** वसतीवरीभिः ॥ ‘ इतो षिञ्चत ' इत्यत्र संहितायां ' छन्दसि ' इति रोरुत्वम्। आदेशप्रत्यययोः' इति षत्वम् ॥ **यः** **सोमः** देवानाम् **उत्तम** प्रशस्यं **हविः** भवति ॥ **आ** अपि च। **नर्यः** मनुष्यहितः **यः** च सोमः “ अप्सु वसतीवरीष्वन्तरिक्षे वा **अन्तः** दधन्वान् गच्छन् भवति तं **सोममद्रिभिः** ग्रावभिरध्वर्युः **सुषाव** अभिषुतं चकार । तं परि षिञ्चतेति समन्वयः ॥