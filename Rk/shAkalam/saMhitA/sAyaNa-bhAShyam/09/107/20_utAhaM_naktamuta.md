+++
title = 20

+++
हे **बभ्रो** बभ्रुवर्ण हे **सोम** **उत** अपि च **नक्तम्** **उत** अपि च **दिवा** अहोरात्रयोः **सख्याय** सख्यार्थं तव **ऊधनि** समीपे **अहं** रम इति शेषः । ते वयं **घृणा** दीप्त्या **तपन्तं** ज्वलन्तं **परः** परमस्थानस्थितं **सूर्यं** तदात्मकं त्वाम् **अति** **पप्तिम** । तत्र स्थितं त्वां प्राप्तुमतिपेतिम । कथमिव । **शकुनाइव** । यथा सुपर्णादयः पक्षिणः सूर्यमतिगच्छन्ति तद्वत् ॥ ‘ पत्लृ गतौ । अस्माच्छान्दसे लिटि ‘ तनिपत्योश्छन्दसि' इत्युपधालोपः ॥ ॥ १५ ॥