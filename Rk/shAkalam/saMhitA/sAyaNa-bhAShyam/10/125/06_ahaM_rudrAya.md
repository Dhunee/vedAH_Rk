+++
title = 6

+++
पुरा त्रिपुरविजयसमये **रुद्राय** रुद्रस्य । षष्ठ्यर्थे चतुर्थी । महादेवस्य **धनुः** चापम् **अहम्** **आ** **तनोमि** । ज्ययाततं करोमि । किमर्थम् । **ब्रह्मद्विषे** ब्राह्मणानां द्वेष्टारं **शरवे** शरुं हिंसकं त्रिपुरनिवासिनमसुरं **हन्तवै** हन्तुं हिंसितुम् ॥ हन्तेः तुमर्थे सेसेन्” (पा. सू. ३.४.९ ) इति तवैप्रत्ययः । ‘ अन्तश्च तवै युगपत्' (पा. सू. ६. १. २०० ) इत्याद्यन्तयोर्युगपदुदात्तत्वम्। **शॄ** हिंसायाम्' इत्यस्मात् ' शॄस्वृस्निहि इत्यादिना उप्रत्ययः । ‘ क्रियाग्रहणं कर्तव्यम्' इति कर्मणः संप्रदानत्वाच्चतुर्थी ॥ उशब्दः पूरकः । **अहम्** एव **समदम्** । समानं माद्यन्त्यस्मिन्निति समत्संग्रामः । स्तोतृजनार्थं शत्रुभिः सह संग्राममहमेव **कृणोमि** करोमि । तथा **द्यावापृथिवी** दिवं च पृथिवीं चान्तर्यामितया **अहम्** एव **आ** **विवेश** प्रविष्टवती ॥