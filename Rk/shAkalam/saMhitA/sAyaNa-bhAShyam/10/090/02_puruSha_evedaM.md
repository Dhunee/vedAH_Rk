+++
title = 2

+++
यत् **इदं** वर्तमानं जगत् तत् **सर्वं** **पुरुष** **एव** । यत् च **भूतम्** अतीतं जगत् **यच्च** **भव्यं** भविष्यज्जगत् तदपि पुरुष एव । यथास्मिन् कल्पे वर्तमानाः प्राणिदेहाः सर्वेऽपि विराट्पुरुषस्यावयवाः तथैवातीतागामिनोरपि कल्पयोर्द्रष्टव्यमित्यभिप्रायः । **उत** अपि च **अमृतत्वस्य** देवत्वस्य अयम् **ईशानः** स्वामी । **यत्** यस्मात्कारणात् **अन्नेन** प्राणिनां भोग्येनान्नेन निमित्तभूतेन **अतिरोहति** स्वकीयां कारणावस्थामतिक्रम्य परिदृश्यमानां जगदवस्थां प्राप्नोति तस्मात्प्राणिनां कर्मफलभोगाय जगदवस्थास्वीकारान्नेदं तस्य वस्तुत्वमित्यर्थः ॥