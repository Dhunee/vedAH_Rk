+++
title = 3

+++
**यदा** इन्द्रः **हिरण्यं** हितरमणीयं **वज्रं** स्वकीयमायुधं शत्रुहननाय गृह्णातीति शेषः । **इत्** इति पूरणः। **अथ** तदानीम् **अस्य** इन्द्रस्य **हरी** अश्वौ **यं** **रथं** **वहतः** गन्तृप्रदेशं विशेषण प्रापयतः **मघवा** धनवान् **इन्द्रः** **सूरिभिः** स्तोतृभिः कुत्सादिभिः सह तं रथम् **आ** **तिष्ठति** आरोहति । कीदृशः । **सनश्रुतः** चिरप्रख्यातः । जगति स्वभावत एव विख्यात इत्यर्थः । **दीर्घश्रवसः** बहुकीर्तेः **वाजस्य** अन्नस्य **पतिः** स्वामी । एवंभूत इन्द्रस्तं रथमारोहतीत्यर्थः ॥