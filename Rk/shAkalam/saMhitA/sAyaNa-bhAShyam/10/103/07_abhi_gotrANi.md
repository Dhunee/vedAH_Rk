+++
title = 7

+++
अयम् **इन्द्रः** **गोत्राणि** अभ्राणि मेघान **सहसा** बलेन **अभि** **गाहमानः** प्रविशन् **अदयः** निर्दयः **वीरः** विक्रान्तः **शतमन्युः** बहुयज्ञो बहुक्रोधो वा दुश्च्यवनः अन्यैरचाल्यः । स्वयं **पृतनाषाट्** शत्रुसेनानामभिभविता । छन्दसि सहः' इति ण्विः । ‘ सहेः साडः सः' इति मूर्धन्यादेशः । **अयुध्यः** संप्रहर्तुमशक्यः । ‘ युध संप्रहारे । छान्दसः क्यप् । ईदृगिन्द्रः **अस्माकं** **सेनाः** **युत्सु** संग्रामेषु **प्र** **अवतु** प्रकर्षेण रक्षतु ॥