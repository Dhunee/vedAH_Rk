+++
title = 1

+++
**वयं** यजमानाः **क्षेत्रस्य** **पतिना** देवेन ॥ रुद्रं क्षेत्रपतिं प्राहुः केचिदग्निमथापरे । स्वतन्त्र एव वा कश्चित्क्षेत्रस्य पतिरुच्यते ॥ **हितेनेव** । इव शब्द एवार्थे । सर्वप्राणिहितेनैव तेन । अथवा मित्रेणेव । यथा सख्युः साहाय्ये सन् स्वकार्यं साधयति तद्वत् । **जयामसि** । जयामः क्षेत्रम् । स देवः **गामश्वं** च **पोषयित्नु** पोषयितृ गवाश्वलक्षणं धनम् **आ** हरत्विति शेषः । उपसर्गश्रुतेर्योग्यक्रियाध्याहारः । **सः** एव देवः **नः** अस्मान् **ईदृशे** उक्तलक्षणे धने दातव्ये सति **मृळाति** सुखयति । क्षेत्रस्य पतिना' ( निरु. १०. १५ ) इत्यादिनिरुक्तं जानीयात् ॥