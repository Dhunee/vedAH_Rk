+++
title = 3

+++
हे अग्ने **मे** मम **पुरुत्रा** बहवः **कामाः** अभिलाषाः **वि** **पतयन्ति** विविधं गच्छन्ति । **शमि** अग्निष्टोमादिलक्षणं कर्म **अच्छ** अभिलक्ष्याहं **पूर्व्याणि** पुरातनानि स्तोत्राणि तदर्थं **दीद्ये** दीपयामि। पश्चात् यज्ञार्थम् **अग्नौ** **समिद्धे** दीप्यमाने सति **ऋतमित्** सत्यमेव **वदेम** । अनृतवचने हि यज्ञे वैगुण्यं स्यादिति ॥ पुरुत्रा । देवमनुष्यपुरुष°' इत्यादिना त्राप्रत्ययः । पतयन्ति । पत्लृ गतौ '। स्वार्थिको णिच् ॥