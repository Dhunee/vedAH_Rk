+++
title = "०१ अस्तु श्रौषट्"

+++

अहं पुरः पुरतः उत्तरवेद्यां अग्निं आहवनीयाख्यं धिया प्रज्ञयाप्रणयनादिकर्मणादधे धारितवान- स्मि तच्छर्धः तादृशम्बलवन्तंवाग्निं यद्वा तच्छर्धः तादृशं मरुतां स्वरूपं बलन्दिव्यं दिविभवं नु क्षिप्रं आवृणीमहे आभिमुख्येन सम्भजामहे किञ्च इन्द्रवायू वृणीमहे यद्यस्मात्कारणात् विवस्वति दीप्तिमति नाभानाभौ भूम्यानाभिस्थाने देवयजनेवेदिरूपे यद्वा नाभौ सर्वफलस्यसम्बन्धके यज्ञे यज्ञमाहुर्भुवन- स्यनाभिमितिश्रुतेः । क्राणा कुर्वाणा स्वार्थप्रकाशनं नव्यसीनवतरा स्तुतिरूपावाक् सन्दायि सम्बध्यते छान्दसःकर्मणिलुङ् अस्माभिःप्रयुज्यतइत्यर्थः यस्मात्स्तुतिःक्रियते तस्मात् अस्तुश्रौषट् अस्याः स्तुतेः श्रवणम्भवतु श्रोताभवतुवामरुताङ्गणोग्निर्वा इन्द्रवायुपक्षे प्रत्येकापेक्षयैकवचनं अधअनन्तरन्नोधीतयः अस्मदीयानिकर्माणिस्तुत्यादिरूपाणि प्रसूयन्तु प्रकर्षेणसुष्ठु युष्मानुपगच्छन्तु किञ्च देवाँअच्छान अग्न्यादिदेवान् आभिमुख्येन प्राप्तुमिवधीतयः अस्मदीयानि कर्माणि उपयन्तु तेषांसमीपम्प्राप्नुवन्तु ॥ १ ॥