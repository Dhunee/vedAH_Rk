+++
title = 5

+++
हे अग्ने त्वां **संजानानाः** सम्यग् जानन्तो देवाः **उप** **सीदन्** उपसीदन्ति प्राप्नुवन्ति । उपसत्तिं कृत्वा च **पत्नीवन्तः** सपत्नीकाः सन्तः **नमस्यं** नमस्कारार्हम् **अभिज्ञु** आभिमुख्येनावस्थितजानुयुक्तं त्वां **नमस्यन्** अपूजयन् ॥ पूजयित्वा च **सख्युः** मित्रस्य तव **निमिषि** दर्शने निमित्तभूते सति **रक्षमाणाः** त्वया परिरक्ष्यमाणाः **सखा** सखायो देवाः **स्वाः** **तन्वः** स्वकीयानि शरीराणि रिरिक्वांसः अनशनादिरूपेण दीक्षानियमेन रिक्तीकुर्वन्तः शोषयन्तः **कृण्वत** यागानकुर्वन् । ‘ देवा वै यज्ञमतन्वत ' ( ऐ. ब्रा. २. ११ ) इति श्रुतेः ॥ नमस्यन् ।  नमोवरिवश्चित्रङ:०' इति पूजार्थे क्यच् । लङि • बहुलं छन्दस्यमाङ्योगेऽपि ' इति अडभावः। रिरिक्वांसः । ‘ रिचिर् विरेचने । लिटः क्वसुः । निमिषि । मिष स्पर्धायाम् । अत्रोपसर्गवशाद्दर्शनार्थः । संपदादिलक्षणो भावे क्विप्  । रक्षमाणाः । कर्मणि लटः शानच् । यकि प्राप्ते व्यत्ययेन शप् ॥ ॥ १७ ॥