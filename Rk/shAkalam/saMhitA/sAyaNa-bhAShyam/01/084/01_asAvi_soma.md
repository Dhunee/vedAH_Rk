+++
title = 1

+++
हे **इन्द्र** **ते** त्वदर्थं **सोमः** **असावि** अभिषुतोऽभूत् । हे **शविष्ठ** अतिशयेन बलवन् अत एव **धृष्णो** शत्रूणां धर्षयितरिन्द्र **आ** **गहि** देवयजनदेशमागच्छ । आगतं च त्वाम् **इन्द्रियं** सोमपानेनोत्पन्नं प्रभूतं सामर्थ्यम् **आ** **पृणक्तु** आपूरयतु । **रजः** अन्तरिक्षं **रश्मिभिः** किरणैः **सूर्यो** **न** । यथा सूर्यः पूरयति तद्वत् ॥ शविष्ठ । शवस्विञ्शब्दात् इष्टनि ‘ विन्मतोर्लुक्'।' टेः' इति टिलोपः । पादादित्वात् निघाताभावः । गहि । गमेर्लोटि: बहलं छन्दसि ' इति शपो लुक् ।' अनुदात्तोपदेश इत्यादिना अनुनासिकलोपः । तस्य ‘असिद्धवदत्रा भात्' इति असिद्धवत्त्वात् हेः लुगभावः ॥