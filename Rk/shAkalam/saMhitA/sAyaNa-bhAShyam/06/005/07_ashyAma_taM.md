+++
title = 7

+++
हे **अग्ने** **तव** संबन्धिन्या **ऊती** ऊत्या रक्षया **तं** **कामम्** **अश्याम** प्राप्नुयाम । तमेव कामं विवृणोति । हे **रयिवः** धनवन्नग्ने **सुवीरं** शोभनपुत्रादियुक्तं **रयिं** धनम् **अश्याम** प्राप्नुयाम । तथा **वाजयन्तः** वाजमन्नमात्मन इच्छन्तो वयं **वाजं** त्वया दत्तमन्नम् **अभि** आभिमुख्येन **अश्याम** प्राप्नुयाम । हे **अजर** जरारहिताग्ने **ते** त्वदीयम् **अजरं** जरारहितं **द्युम्नं** द्योतमानं यशश्च **अश्याम** प्राप्नुयाम ॥ ॥ ७ ॥