+++
title = 3

+++
हे **सवितः** **अदब्धेभिः** अहिंसितैः **पायुभिः** तेजोभिः रक्षणसाधनैर्वा **शिवेभिः** सुखकरैः **नः** अस्माकं **गयं** गृहं धनं वा ।  ‘ गयः कृदरः' इति गृहनामसु ' मीळ्हं गयः' इति धननामसु पाठात् । **अद्य** **परि** **पाहि** रक्ष। **हिरण्यजिह्वः** हितरमणीयवाक् **त्वम्** । तथा च यास्कः - ‘ हिरण्यं कस्मात् ' इत्युपक्रम्य ' हितरमणं भवतीति वा ' ( निरु. २: १० ) इति । **सुविताय** सुखाय **नव्यसे** नवतराय भव । **रक्ष** अम्मान् पालय च । 'नः अस्माकम् **अघशंसः** अनर्थमाशंसमानः शत्रुः  **माकिः** **ईशत** मेशत ॥