+++
title = 2

+++
**सः** अग्निः **श्वितानः** श्वेतमानः श्वेतवर्णो वर्तते । **तन्यतुः** शब्दकारी **रोचनस्थाः**। रोचन्ते अस्मिन् ग्रहनक्षत्रादीनीति रोचनमन्तरिक्षम् । तत्र स्थितः **अजरेभिः** जरारहितैः **नानदद्भिः** अत्यर्थं शब्दं कुर्वद्भिर्मरुद्भिर्युक्तो रश्मिभिर्वा **यविष्ठः** युवतमः । **यः** **पावकः** शोधकः **अग्निः** **पुरुतमः** अतिशयेन प्रभूतः सन् **पुरूणि** बहूनि **पृथूनि** स्थूलानि काष्ठानि **भर्वन्'** भक्षयन् **अनुयाति** अनुगच्छति स इत्थमित्थं वर्तत इति पूर्वत्र संबन्धः ॥