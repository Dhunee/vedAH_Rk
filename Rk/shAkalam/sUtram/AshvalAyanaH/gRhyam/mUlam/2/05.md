+++
title = "०५"

+++

अपरेद्युरन्वष्टक्यम् १   
तस्यैव मांसस्य प्रकल्प्य दक्षिणाप्रवणेऽग्निमुपसमाधाय परिश्रित्योत्तरतः परिश्रितस्य द्वारं कृत्वा समूलं बर्हिस्त्रिरपसलैरविधून्वन्परिस्तीर्य हवींष्यासादयेदोदनं कृसरं पायसं दधिमन्थान्मधुमन्थांश्च २   
पिण्डपितृयज्ञकल्पेन ३   
हुत्वा मधुमन्थवर्जं पितृभ्यो दद्यात् ४
स्त्रीभ्यश्च सुरा चाचाममित्यधिकम् ५   
कर्षूष्वेके द्वयोः षट्सु वा ६   
पूर्वासु पितृभ्यो दद्यात् ७   
अपरासु स्त्रीभ्यः ८   
एतेन माघ्यावर्षं प्रोष्ठपद्या अपरपक्षे ९   
मासि मासि चैवं पितृभ्योऽयुक्षु प्रतिष्ठापयेत् १०
नवावरान्भोजयेत् ११   
अयुजो वा १२   
युग्मान् वृद्धिपूर्तेषु १३   
अयुग्मानितरेषु १४   
प्रदक्षिणमुपचारो यवैस्तिलार्थः १५  
