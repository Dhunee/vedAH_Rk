---
title: प्रपाठकः 2
unicode_script: devanagari
---

## ०१ अग्निष्टोमे यजमानस्य क्षौरादिसंंस्काराः  
+++(सोमः काण्डऋषिः। दीक्षिष्यमाणस्य यजमानस्य दक्षिणं गोदानम् उनत्ति।)+++

आप॑ उन्दन्तु+++(=क्लेदयन्तु)+++ जी॒वसे॑ ।  
दी॒र्घा॒यु॒त्वाय॒ वर्च॑से ॥

_____
+++(ऊर्ध्वाग्रं बर्हिर् अनुच्छ्रयति।)+++
ओष॑धे॒ त्राय॑स्वैनम्।  

_____
+++(तस्मिन् बर्हिषि स्वधितिं तिर्यञ्चं निदधाति)+++  
स्वधि॑ते॒+++(=क्षुर)+++! मैनꣳ॑ हिꣳसीः  ।+++(र४)+++  

_____
+++(प्रवपति)+++  
दे॒व॒श्रूर्+++(=देवनापितः)+++ ए॒तानि॒ प्र व॑पे।  
+++('केशश्मश्रु वपते' इत्यादि ब्राह्मणम् ॥)+++

_____
+++(उप्तदेशं यजमानोभिमृशति)+++  
स्व॒स्त्य् उत्त॑राण्य् +++(कर्माणि)+++ अशी॒य+++(=व्याप्नुयाम्)+++।+++(र४)+++

_____
+++(यजमानमभिषिञ्चति, 'अप्सु दीक्षातपसी' इत्यादि ब्राह्मणम् ॥)+++  
आपो॑ अ॒स्मान् मा॒तर॑श् शुन्धन्तु।+++(र४)+++  
घृ॒तेन॑+++(=वर्षितेन)+++ नो घृत॒पुव॑ᳶ +++(पर्जन्यादयः)+++ पुनन्तु ।

_____
+++(सम्प्रधाव्य रजः प्लावयति।)+++
विश्व॑म् अ॒स्मत् प्र व॑हन्तु रि॒प्रम्+++(=पापम्)+++ ।+++(र५)+++

_____
+++(एति यजमानः)+++
उद् +++(अद्भ्य)+++ आ᳚भ्य॒श् शुचि॒र् आ पू॒त ए॑मि ।+++(र५)+++

_____
+++(वासः परिधत्ते)+++  
सोम॑स्य त॒नूर॑सि ।  
+++('सौम्यं वै क्षौमं देवतया' इति च ब्राह्मणम् ।  )+++  
त॒नुव॑म् मे पाहि।+++(र४)+++

_____
+++(नवनीतेन मुखमभ्यङ्क्ते)+++  

मही॒नाम् +++(गवाम्)+++ पयो॑ऽसि ।  
व॒र्चो॒धा अ॑सि ।  
वर्चो॒ मयि॑ धेहि।+++(र४)+++  

_____
+++(अञ्जनेनाङ्क्ते)+++

वृ॒त्रस्य॑ क॒नीनि॑का+++(=अक्षिस्थकृष्ण-मण्डलम्)+++ ऽसि ।    
च॒ख्षु॒ष्पा अ॑सि ।  
चख्षु॑र् मे पाहि ।+++(र५)+++

_____
+++(दर्भपुञ्जीलैर् यजमानं पावयति)+++  

चि॒त्-पति॑स् त्वा पुनातु ।  
+++('मनो वै चित्पतिः' इति ब्राह्मणम् ।)+++  
[अच्छि॑द्रेण प॒वित्रे॑ण॒  
वसो॒स्सूर्य॑स्य र॒श्मिभिः॑।]  

+++('यद्धि मनसा ध्यायति तद्वाचा वदति' इति ब्राह्मणम् ।)+++  
वा॒क्-पति॑स्त्वा पुनातु ।  
[अच्छि॑द्रेण प॒वित्रे॑ण॒ +++(सूर्येण)+++ ।   
 वसो॒स्+++(=वासहेतोः)+++ सूर्य॑स्य र॒श्मिभिः॑  ॥]  

दे॒वस् त्वा॑ सवि॒ता पु॑ना॒त्व्  
अच्छि॑द्रेण प॒वित्रे॑ण॒ +++(सूर्येण)+++ ।   
वसो॒स्+++(=वासहेतोः)+++ सूर्य॑स्य र॒श्मिभिः॑ ।+++(र४)+++

_____
+++(यजमानं वाचयति, स च ब्रूते)+++  
तस्य॑ ते पवित्र-पते प॒वित्रे॑ण॒ +++(रश्मिलक्षणेन)+++ यस्मै॒ +++(प्रयोजनाय)+++ कम्+++(=आत्मानम्)+++ पु॒ने, +++(कर्म)+++ तच् छ॑केयम् ।+++(र४)+++

_____
+++(शालां यजमानम् आनयति)+++  

आ वो॑ देवास ईमहे॒  
सत्य॑-धर्माणो अध्व॒रे ।  
यद् वो॑ देवास आगु॒रे+++(=उद्योगे)+++  
यज्ञि॑यासो॒ हवा॑महे ॥

_____
+++(शालां यजमानं प्रवेशयति)+++  
इन्द्रा᳚ग्नी॒ द्यावा॑पृथिवी॒ आप॑ ओषधीः +++(अनुमन्यध्वम्!)+++।+++(र४)+++

_____
+++(आहवनीयम् अन्वीक्षयति)+++  
त्वन् दी॒ख्षाणा॒म् अधि॑पतिरसि ।+++(र४)+++
_____
+++(यजमान आत्मानमीक्षते)+++  
इ॒ह मा॒ सन्त॑म् पाहि ॥  

इति प्रथमस्य काण्डस्य द्वितीयप्रपाठके प्रथमोनुवाकः  ॥

## ०२ दीक्षा

+++(स्रुवेण चतस्रो दीक्षाहुतीर्जुहोति-)+++  
आकू᳚त्यै+++(=सङ्कल्पाय)+++ प्र॒युजे॒ ऽग्नये॒ स्वाहा॑ ।  
मे॒धायै॒ मन॑से॒ ऽग्नये॒ स्वाहा॑ ।  
दी॒ख्षायै॒ तप॑से॒ ऽग्नये॒ स्वाहा॑ ।   
सर॑स्वत्यै पू॒ष्णे᳚ ऽग्नये॒ स्वाहा॑ ।

_____
+++(स्रुचा पञ्चमीं जुहोति)+++  
आपो॑ देवीर् बृहतीर् विश्व-शम्-भुवो॒  
द्यावा॑-पृथि॒वी उ॒र्व् अ॑न्तरि॑ख्षम् बृह॒स्पति॑र्  
नो ह॒विषा॑ वृधातु। स्वाहा᳚।  

_____
+++(स्रुचैवोद्ग्रहणं जुहोति)+++  
विश्वे॑ +++(सवितुः)+++ दे॒वस्य॑ ने॒तुर्,  
+++(अतोऽयम्)+++ मर्तो॑ ऽवृणीत स॒ख्यम्।  
विश्वे॑ रा॒य+++(ः)+++ +++(तम् मर्तम्)+++ इ॑षुध्यसि+++(=इषुधिमिवाचरसि)+++  
द्यु॒म्नव्ँ+++(=धनं)+++ वृ॑णीत, +++(त्वञ्च तम्)+++ पु॒ष्यसे᳚।+++(४)+++  
स्वाहा᳚ ।
_____
+++(कृष्णाजिनस्य शुक्लकृष्णे अङ्गुष्ठाङ्गुलिभ्यां सम्मृशति)+++   

ऋख्सा॒मयो॒श् शिल्पे᳚ स्थः।+++(५)+++  
+++('एष वा ऋचो वर्णो यच्छुक्लं कृष्णाजिनस्य' इत्यादि ब्राह्मणम् ।)+++  
ते वा॒मा र॑+++(ल)+++भे ।  
ते मा᳚ पातम् आऽस्य य॒ज्ञस्यो॒दृचः॑+++(=आसमाप्तेः)+++।+++(र४)+++  

_____
+++(कृष्णाजिनम् अभिसर्पति)+++

इ॒मान् धिय॒ꣳ॒ शिख्ष॑माणस्य देव॒  
+++(अग्निष्टोम-)+++ क्रतु॒न् दख्ष॑व्ँ वरुण॒ सꣳशि॑शाधि+++(=शितं कुरु)+++ ।  
यया ऽति॒ विश्वा॑ दुरि॒ता तरे॑म  
सु॒तर्मा॑ण॒म्+++(=सुतारकम्)+++ अधि॒ नावꣳ॑ रुहेम॥+++(५)+++

_____
+++(मेखलां पर्यस्यति)+++  
ऊर्ग्॑+++(=बलम्)+++ अस्य् आ॒ङ्गि॒र॒सी +ऊर्ण॑-म्रदा+++(=मृद्वी)+++।  
ऊर्ज॑म् मे यच्छ ।+++(र४)+++  
पा॒हि मा॑ ।  
मा मा॑ हिꣳसीः ।+++(र४)+++

_____
+++(वाससा यजमानं प्रोर्णोति)+++  
विष्णो॒श्+++(=यज्ञस्य)+++ शर्मा॑सि॒, शर्म॒ यज॑मानस्य +++(असि)+++।  
शर्म॑ मे यच्छ।  
_____
+++(वसनच्छिद्रेषु यजमानं वाचयति)+++   

+++(हे वासः!)+++ नख्ष॑त्राणाम् मा ऽतीका॒शात् +++(छिद्रात्)+++ पा॒हि  ।+++(र४)+++

_____
+++(कृष्ण-विषाणे यजमानाय प्रयच्छति)+++  
इन्द्र॑स्य॒ योनि॑र् असि ।  
+++( 'यज्ञो दक्षिणामभ्यध्यायत्तां समभवत्' इत्यारभ्य 'सा कृष्णविषाणाऽभवत्' इत्यन्ते ब्राह्मणे स्पष्टमिन्द्रयोनित्वमस्याः ॥)+++  
मा मा॑ हिꣳसीः ।
_____
+++(तयान्तर्वेदि लोष्टम् उद्धन्ति)+++  
+++(हे पृथिवि!)+++ कृ॒ष्यै त्वा॑ सुस॒स्यायै॑ +++(उद्धरामि)+++।+++(र४)+++

_____
+++(तया दक्षिणं गोदानं कण्डूयते)+++  
सुपिप्प॒लाभ्य॒स्+++(=सुफलेभ्यः)+++ त्वौष॑धीभ्यः +++(कण्डूये)+++।+++(र४)+++

_____
+++(औदुम्बरं दण्डं यजमानाय प्रयच्छति)+++  
+++(हे दण्ड!)+++ सु+उ॒प॒स्था दे॒वो वन॒स्पति॑र् ऊ॒र्ध्वो +++(त्वम्)+++ मा॑ पा॒ह्य् ओदृचः+++(=आसमाप्तेः)+++।
_____
+++(आर॑भे )+++ स्वाहा॑ ।  
य॒ज्ञम् मन॑सा॒ +++(आर॑भे )+++ स्वाहा॑ ।+++(र४)+++  
द्यावा॑पृथि॒वीभ्यां॒ +++(आर॑भे )+++ स्वाहा॑ ।  
उ॒रोर् अ॒न्तरि॑ख्षात् [आर॑भे ] स्वाहा॑ । +++('अन्तरिक्षे हि यज्ञः' इति च ब्राह्मणम् ।)+++  
य॒ज्ञव्ँ वाता॒द् आ र॑भे ॥

इति प्रथमस्य काण्डस्य द्वितीयप्रपाठके द्वितीयोनुवाकः ॥

## ०३ व्रतग्रहणाद् देवयजन-प्राप्तिं यावत्
### व्रतग्रहणम्
+++(मध्यरात्रे प्रबुद्धो यजमान आचामति)+++
दैवी॒न् धिय॑म् मनामहे +++(=अभ्यस्यामः)+++  
सुमृडी॒काम्+++(=सुसुखयितारम्)+++ अ॒भि+++(भी)+++ष्ट॑ये ।  
वर्चो॒धाय्ँ य॒ज्ञवा॑हसꣳ,  
सुपा॒रा+++(=स्ववसाना)+++ नो॑ अस॒द् वशे᳚ ॥+++(र५)+++   

_____
+++(व्रतयति। सुप्त्वा प्रबुद्ध्य चाचम्य व्रतयितव्यम् इति क्रमः ।)+++  +++(र५)+++  
ये दे॒वा मनो॑जाता मनो॒युज॑स् सु॒दख्षा॒ दख्ष॑-पितार॒स् ते न॑ᳶ पान्तु ।   
ते नो॑ऽवन्तु ।   
तेभ्यो॒ नमः॑ ।  
तेभ्य॒स् स्वाहा॑ ।

_____
+++(संविशति)+++  
अग्ने॒ त्वꣳ सु जा॑गृहि।  
व॒यꣳ सु म॑न्दिषीमहि+++(=स्वप्स्यामः)+++।  
गोपा॒य न॑स् स्व॒स्तये᳚  
प्र॒बुधे॑+++(=प्रबोधनाय)+++ न॒ᳶ पुन॑र् ददः ॥+++(र५)+++   

_____
+++(प्रबुद्धं यजमानं वाचयति)+++  
त्वम् अ॑ग्ने व्रत॒पा अ॑सि  
दे॒व आ मर्त्ये॒ष्व् आ ।     
त्वं य॒ज्ञेष्व् ईड्यः॑ ॥ +++(र५)+++

### सनीहारः
_____
+++(सनि-हारान् वक्ष्यमाणान् प्रहिणोति)+++  
विश्वे॑ दे॒वा अ॒भि मा मा ऽव॑वृत्रन्+++(=अववर्तन्ताम्)+++ +++(- अपि तु प्रत्यावर्तन्ताम्)+++ -  
पू॒षा स॒न्या +++(=याच्ञालब्धेन हिरण्यादि-धनेन)+++  
सोमो॒ राध॑सा +++(=देहप्रसाधकेन क्षौम-दुकूलादि-धनेन)+++     
दे॒वस् स॑वि॒ता वसो᳚र् +++(सकाशात्)+++ +++(जीवद्धनात्मक-)+++वसु॒-दावा᳚+++(=दाता)+++। +++(र४)+++

_____
+++(आहरन्तं दृष्ट्वा जपति)+++

रास्वेय॑थ्+++(त्)+++ सो॒मा ऽऽभूयो॑  
भर॒ मा पृ॒णन्+++(=पूरयन्)+++ पू॒र्त्या ।  
विरा॑धि॒+++(=वियुक्तो ऽकारि)+++ मा ऽहम् आयु॑षा ॥

_____
+++(हिरण्यं प्रतिगृह्णाति)+++  
च॒न्द्रम्+++(=ह्लादकम्)+++ अ॑सि ।  
मम॒ भोगा॑य भव ।+++(र४)+++

_____
+++(वस्त्रं प्रतिगृह्णाति)+++  
वस्त्र॑म्+++(=आच्छादनम्)+++ असि।  
मम॒ भोगा॑य भव ।

_____
+++(उस्रां प्रतिगृह्णाति)+++  
+++(क्षीरादिप्रदानेन)+++ उ॒स्रा+++(=वासहेतुः)+++ ऽसि॑ ।  
मम॒ भोगा॑य भव ।  


### अनुदेशनम्
_____
हयो॑ऽसि ।  
मम॒ भोगा॑य भव ।

_____
+++(हे अज!)+++ छागो॑+++(=छेदगो)+++ ऽसि ।  
मम॒ भोगा॑य भव ।
_____

मे॒षो॑ +++(=अभिभविता)+++ ऽसि ।  
मम॒ भोगा॑य भव।
_____
+++(नष्टां मृतां वानुदिशति)+++  
वा॒यवे᳚ त्वा +++(ऽनुदिशामि)+++।+++(र५)+++
_____
+++(अप्सु वा पाशे वा मृताम् अनुदिशति)+++  
वरु॑णाय त्वा  +++(ऽनुदिशामि)+++।
_____
+++(या सं वा शीर्यते गर्तं वा पद्यते ताम् अनुदिशति)+++  
निर्ऋ॑त्यै त्वा +++(ऽनुदिशामि)+++।
_____
+++(यामहिर्व्याघ्रो वा हन्ति तामनुदिशति)+++  
रु॒द्राय॑ त्वा  +++(ऽनुदिशामि)+++।+++(र५)+++
_____

### अपाम् उत्तरणम्

+++(दीक्षितो ऽप उत्तरति-)+++  
देवी॑र् आपो अपान्नपा॒द्+++(=जलाग्निः, अपां नप्ता)+++ य ऊ॒र्मि-ह॑वि॒ष्यः॑ ।  
इन्द्रि॒यावा᳚न्+++(=वीर्यवान्)+++ म॒दिन्त॑म॒स्+++(=मादयितृतमः)+++ तव्ँ वो॒ माऽव॑क्रमिषम्॥+++(4)+++

+++(युष्मत्प्रसादाद् अहं यज्ञारूपम्)+++ अच्छि॑न्न॒न् तन्तु॑म् पृथि॒व्या +++(सेतुम्)+++ अनु॑ गेषम्+++(=गच्छेयम्)+++।  
+++(तेन नानुक्रमणम् इति भावः। 'सेतुमेव कृत्वात्येति' इति ब्राह्मणम् ॥)+++
_____

### देवयजन-प्राप्तिः
+++(प्रयाणे कर्तव्ये प्रयाति)+++  
भद्राद् अ॒भि श्रेय॒ᳶ प्रेहि॑  ।  
बृह॒स्पति॑ᳶ पुरए॒ता ते॑ अ॒स्तु ।

+++('ब्रह्म वै देवानां बृहस्पतिस् तम् एवान्वारभते' इत्यादि ब्राह्मणम् ॥)+++

_____
+++(देवयजनाद् अर्वाग् यत्र वत्स्यन् भवति तद् अवस्यति)+++  
+++(देवयजनात् परम्)+++ अथ॑+ई॒म् अव॑स्य॒+++(=अवसितो भव)+++ वर॒ +++(प्रदेशे)+++ आ पृ॑थि॒व्याः।
_____
+++(आदित्यम् उद्यन्तम् उपतिष्ठते -)+++  
आ॒रे+++(=दूरे)+++ शत्रू᳚न् कृणुहि॒ सर्व॑वीर+++(<-बहुव्रीहिः)+++ ।

_____
+++(यत्र यक्ष्यमाणो भवति तद्-अभिप्रेतं देव-यजनम् अधितिष्ठति)+++  
आ+इ॒दम् अ॑गन्म देव॒यज॑नम् +++(स्थानं)+++ पृथि॒व्या   
विश्वे॑ दे॒वा यद् अजु॑षन्त॒+++(=असेवन्त)+++ पूर्वे॑।   
ऋ॒ख्सा॒माभ्या॒य्ँ यजु॑षा +++(च यागं)+++ स॒न्तर॑न्तो  
रा॒यस्पोषे॑ण॒+++(=धनपुष्टिभ्यां)+++ सम् इ॒षा म॑देम ॥ [8]

इति द्वितीये तृतीयोनुवाकः  

## ०४ सोमक्रयणी-संस्कारादिकम्   
+++(हिरण्यं स्रुच्यवदधाति)+++  
+++(स्रुग्)+++ इ॒यन् ते॑ शुक्र+++(=शुद्ध [हिरण्य])+++-त॒नूः , इ॒दव्ँ वर्चः॑, तया॒ सम्भ॑व ।  
भ्राज॑ङ् गच्छ ।

_____
+++(तदाज्यम् आहवनीये जुहोति)+++  
जूर्+++(=गन्त्री [सोमक्रयणि वाग्-रूपे गौः])+++ अ॑सि, धृ॒ता मन॑सा, जुष्टा॒ विष्ण॑वे,   
+++(सोमक्रयोपरकरणी-भूताऽपि)+++ तस्या᳚स् ते स॒त्यस॑वसᳶ +++(सवितुः)+++ प्रस॒वे+++(=अनुज्ञाने)+++ वा॒चो य॒न्त्रम्+++(=यमनम्)+++ अ॑शीय॒+++(=प्राप्नुयाम्)+++ स्वाहा॑ ।

_____
+++(अपरं चतुर्गृहीतं गृहीत्वा तद् यजमानम् अवेक्षयति)+++

शु॒क्रम्+++(=दीप्तिमान्)+++ अ॑सि ।  
अमृत॑मसि ।  
वै॒श्व॒दे॒वꣳ ह॒विः +++(असि)+++।
_____
+++(हिरण्यम् अन्तर्धाय यजमानम् आदित्यम् उदीक्षयति)+++  
सूर्य॑स्य॒ चख्षु॒र् आ ऽरु॑हम्  
अ॒ग्नेर् अ॒ख्ष्णᳵ क॒नीनि॑काम्+++(=नेत्रगोलम्)+++ ।  
+++(तस्मिन् सति सूर्यस्याग्नेश्च पन्थानमारूढो रक्षोभिर्न बाध्यते । 'एष खलु वा अरक्षोहतः पन्थाः' इत्यादि ब्राह्मणम् ।  )+++
+++(हे सूर्य!)+++ यद् एत॑शेभि॒र्+++(=भ्राजमद्भिर् [अश्वैः])+++ ईय॑से॒  
भ्राज॑मानो विप॒श्चिता॑ +++(ऋषिगणेन, तस्य ते मण्डलम् आरुहम्)+++।

_____
### सोमक्रयण्य्-अनुमन्त्रणम्
+++(सोमक्रयणीम् अनुमन्त्रयते)+++  
+++(हे सोमक्रयणि वाग्-रूपे)+++  
चिद् अ॑सि । +++('यद्धि मनसा चेतयते तद्वाचा वदति')+++   
म॒नाऽसि॑ ।  
धीर॑सि ।  
दख्षि॑णा +++(=शीघ्रगामिनी)+++ ऽसि ।  
य॒ज्ञिया॑ऽसि ।  
ख्ष॒त्रिया॑ ऽसि ।  
अदि॑तिर् असि, उभ॒यत॑श् शीर्ष्णी+++(=उभयतश्शिरस्का [यज्ञानाम् आद्यन्तयोᳶ प्रधानभूतत्वात्])+++ ।  
सा नः॑ +++(सोमक्रयणे)+++ सुप्रा॑ची॒ +++(ततः प्रत्यामननेन)+++ सुप्र॑तीची सम्भ॑व ।  
मि॒त्रस् त्वा॑ प॒दि+++(=पादे)+++ ब॑ध्नातु ।  
पू॒षा ऽध्व॑नᳶ +++(भयहेतोः)+++ पातु ।  
इन्द्रा॒याध्य॑ख्षा॒यानु॑ त्वा मा॒ता म॑न्यताम्, अनु॑+++(मन्यताम्)+++ पि॒ता, अनु॒+++(मन्यताम्)+++ भ्राता॒ सग॑र्भ्यः, अनु॒ +++(मन्यतां)+++ सखा॒ सयू᳚थ्यः।  
सा दे॑वि दे॒वम् अच्छे॒हीन्द्रा॑य॒ सोम॑म् ।  
रु॒द्रस् त्वा ऽऽव॑र्तयतु +++(कृतकृत्यानस्मान्प्रति)+++ मि॒त्रस्य॑ प॒था।  
स्व॒स्ति सोम॑सखा॒ पुन॒रेहि॑ स॒ह र॒य्या ॥

इति द्वितीये चतुर्थोनुवाकः  

## ०५ सोमक्रयण्य्-अनुगमनादिकम्  

### सोमक्रयण्य्-अनुगमनम्
_____
+++(षट्पदान्यनु निक्रामति सोमक्रयणीं गच्छन्तीम् अनुगच्छति। षट्सु पदेषु षण्मन्त्राः ॥)+++  
+++(हे सोमक्रयणि!)+++  
वस्व्य् अ॑सि ।  
रु॒द्रा+++(=रुद्रवती)+++ ऽसि॑ ।  
अदि॑तिरसि॑ ।  
आदि॒त्या+++(=आदित्यवती)+++ ऽसि॑ ।  
शु॒क्रा+++(=शुक्रवती)+++ ऽसि॑ । +++(शुक्रस्सोमः।)+++  
च॒न्द्रा+++(=ह्लादनवती/ हिरण्यवती)+++ ऽसि॑ ।  
+++(वसुरुद्रादित्याः सवनत्रयस्य देवताः । अदितिः प्रायणीयोदयनीययोः । वस्वादिमतो यज्ञस्य साधनत्वात् सोमक्रयण्यपि तद्वतीत्युच्यते ।)+++  
_____
### सप्तमपदे कर्म
+++(सप्तमं पदम् अभिगृह्णाति)+++  
बृह॒स्पति॑स् त्वा सु॒म्ने+++(=सुखे)+++ र॑ण्वतु+++(=गमयतु)+++ ।  
रु॒द्रो वसु॑भि॒रा चि॑केतु+++(=जानातु)+++ ।
_____
+++(तस्मिन् पदे जुहोति)+++  
[संयुक्तमन्त्रः  -   पृथि॒व्यास्त्वा॑ मू॒र्धन्ना जि॑घर्मि देव॒यज॑न॒ इडा॑याᳶ प॒दे घृ॒तव॑ति॒ स्वाहा]

पृथि॒व्यास् त्वा॑ मू॒र्धन्न्+++(नि)+++ आ जि॑घर्मि+++(=क्षारयामि)+++  
देव॒यज॑न॒+++(य्)+++ इडा॑याᳶ+++(=सोमक्रयण्याः [सप्तमे])+++ प॒दे घृ॒तव॑ति  
+++('पृथिव्या ह्येष मूर्धा यद्देवयजनम्' इत्यादि ब्राह्मणम् ।)+++  
स्वाहा᳚+++(=स्वाहुतं भव/ इत्थं सरस्वत्याह)+++ ।
_____
+++(पदं परिलिखति)+++

परि॑लिखित॒ꣳ॒+++(=परिनाशितं)+++ रख्ष॒ᳶ  
परि॑लिखिता॒ अरा॑तयः ।  
इ॒दम् अ॒हꣳ रख्ष॑सो ग्री॒वा अपि॑ कृन्तामि ।  
यो᳚ऽस्मान् द्वेष्टि॒ यञ् च॑ व॒यन् द्वि॒ष्म- इ॒दम् अ॑स्य ग्री॒वा अपि॑ कृन्तामि ।
_____

### पांसुग्रहणम्
+++(पदपांसून् धरण्यां संवपति।)+++  
अ॒स्मे+++(=अस्मासु)+++ रायः॑ ।  
_____
+++(यजमानाय प्रयच्छति।)+++
त्वे+++(=त्वयि)+++ रायः॑।
_____
+++(यजमानः पत्न्यै प्रयच्छति)+++
तोते॒+++(=त्वया ऊते/रक्षिते [गृहे])+++ रायः॑ ।
_____
### पत्नीकर्म
+++(पत्नीं सोमक्रयण्या समीक्षयति)+++  
सं+ दे॑वि +++(सोमक्रयणि!)+++ दे॒व्या+उ॒र्वश्या॑+++(=उरूणि श्रेयांसि अश्नुते या तया [दृष्ट्या])+++ पश्यस्व।
_____
+++(पत्नी यजमानमीक्षते)+++  

त्वष्टी॑+++(=प्रजनन-नैशित्य)+++मती ते सपेय+++(=मिथुनीभवेयम्)+++  
सु॒रेता॒ रेतो॒ दधा॑ना ।   
वी॒रव्ँ वि॑देय॒ तव॑ स॒न्दृशि+++(=सन्दर्शने)+++  
माऽहꣳ रा॒यस्पोषे॑ण॒ वि यो॑षम् ॥

इति द्वितीये पञ्चमोनुवाकः  

## ०६ सोम-मानादिकम्
### अभिमर्शः
+++(स-हिरण्येन पाणिना राजानम् अभिमृशति)+++

अ॒ꣳ॒शुना॑ ते अ॒ꣳ॒शुᳶ+++(=सूक्ष्मावयवः)+++ पृ॑च्यता॒म्, परु॑षा॒+++(=पर्वणा)+++ परुः॑+++(=पर्व)+++।  
ग॒न्धस् ते॒ काम॑म् अवतु +++(यागम्)+++।  
मदा॑य॒ रसो॒ अच्यु॑तः ।  
+++(देवयज्ञादीनाम्)+++ अमात्यो॑ऽसि ।  
शु॒क्रस्+++(=हिरण्यं)+++ ते॒ +++(परि)+++ग्रहः॑ +++(सहिरण्येन पाणिना ग्रहणात् क्रयणाद् वा)+++।  

_____
### मानम्, उपसमूहनम्

+++(अति-च्छन्दसा +ऋचा सोमं मिमीते)+++  

अ॒भि त्यन्+++(=तन्)+++ दे॒वꣳ स॑वि॒तार॑म् ऊ॒ण्योः᳚+++(=अवित्र्योः [द्यावापृथिव्योः])+++ क॒विक्र॑तु॒म्  
अर्चा॑मि स॒त्यस॑वसꣳ+++(=सत्यानुज्ञं)+++ रत्न॒धाम् अ॒भि प्रि॒यम् म॒तिम् +++(धारयन्तम्)+++ । +++(पादादित्वन् न स्वरनिघातः)+++  
ऊर्ध्वा यस्या॒ऽमति॒र्+++(=अमनशीला/ व्यापनशीला)+++ भा अदि॑द्युत॒थ् सवी॑मनि॒+++(=सवे)+++  
+++(माम् आविश्य स)+++ हिर॑ण्यपाणिर् अमिमीत +++(सोमं)+++ सु॒क्रतु॑ᳵ कृ॒पा+++(=कृपया)+++ सुवः॑+++(=सुष्ठु वृतः)+++ ॥

_____
+++(अवशिष्टं सोमं मितेनोपसमूहति)+++  
प्र॒जाभ्य॑स् त्वा +++(अवशिष्टम् उपसमूहामि)+++।
_____
### सन्नहनम्
+++(उष्णीषेणोपसन्नह्यति)+++  
प्रा॒णाय॑ त्वा +++(सोमम् उपनह्यामि)+++।

_____
+++(बन्धनं शिथिलीकरोति)+++  
व्या॒नाय॑ त्वा +++(अनुशृन्थामि)+++।
_____
+++(यजमानम् अवेक्षयति सोमं)+++  
प्र॒जास् त्वम् अनु॒ प्राणि॑हि ।  
प्र॒जास् त्वाम् अनु॒ प्राण॑न्तु ॥   

इति द्वितीये षष्ठोनुवाकः  

## ०७ सोमक्रयः

### हिरण्य-पणः
+++(हिरण्येन पणते)+++  
सोम॑न् ते क्रीणा॒मि ।  
ऊर्ज॑स्वन्त॒म् पय॑स्वन्तव्ँ वी॒र्या॑वन्तम् अभिमाति॒+++(=पाप्म)+++षाह॑म्  
शु॒क्रन्+++(=शुद्धं)+++ ते॑ शु॒क्रेण॑ क्रीणामि,  
च॒न्द्रञ्+++(=आह्लादकं)+++ च॒न्द्रेणा॒मृत॑म॒मृते॑न।  
स॒म्यत्+++(=संयतं)+++ ते॒ गोः+++(=वाचः [यथा तथा क्रीणामि])+++ ।
_____
+++(यजमानाय प्रयच्छति हिरण्यं)+++  
अस्मे+++(=अस्माकमेव)+++ च॒न्द्राणि॑+++(=हिरण्यानि [न सोमविक्रयिणः])+++ । +++(चन्द्रेण क्रीणामीति तु छलमात्रम् उक्तम् इति । अस्मान् एव हिरण्यं पुनः प्राप्नोत्व् इत्य् अर्थः । )+++  
_____
### अजया क्रयणम्
+++(अजया क्रीणाति)+++  
तप॑सस् त॒नूर॑सि प्र॒जाप॑ते॒र् वर्णः॑+++(=स्वरूपम्)+++।  
तस्या᳚स् ते सहस्रपो॒षम् पुष्य॑न्त्याश् चर॒मेण॑ प॒शुना᳚ क्रीणामि।
_____
+++(यजमानम् ईक्षते)+++  
अ॒स्मे+++(=वयं)+++ ते॒ बन्धुः॑+++(=बन्धवः)+++ ।  
_____
+++(आत्मानमीक्षते)+++   
मयि॑ ते॒ राय॑श् श्रयन्ताम् ।
_____   
+++(यजमानं शुक्लोर्णुकया क्षिपति)+++  
अस्मे+++(=अस्माकम्)+++ ज्योतिः॑ ।    
_____
+++(कृष्णोर्णया सोम-विक्रयिणं विध्यति)+++  
सोमविक्र॒यिणि॒ तमः॑ ।
_____
### सोमग्रहणम्
+++(सोमविक्रयिणस् सोमम् आदत्ते)+++  
मि॒त्रो न॒ एहि॒ सुमि॑त्रधाः ।
_____
+++(यजमानस्य दक्षिण ऊराव् आसादयति)+++  
इन्द्र॑स्यो॒रुमा वि॑श॒ दख्षि॑णम्, उ॒शन्न् उ॒शन्त᳚म्+++(=कामयमानं)+++, स्यो॒नस्+++(=सुखस्)+++ स्यो॒नम्।  
+++('देवा वै यꣳ सोमं' इत्यादि ब्राह्मणम् ॥)+++
_____
+++(स्वानाऽऽदिभ्यः सोमक्रयणान् रक्षार्थम् परिददाति)+++  
+++(सोमस्य रक्षितारः देवाः!)+++ स्वान॒+++(=शब्दयितः)+++ भ्राजाङ्घा॑रे॒+++(=भ्राज + अघारे)+++ बम्भा॑रे॒+++(=बंभ्रम्यमाणारे)+++ हस्त॒ सुह॑स्त॒ कृशा॑नो  
ए॒ते व॑स् सोम॒-क्रय॑णा॒स् +++(गवादयः)+++ - तान् र॑ख्षध्वम् ।  
मा वो॑ दभन्+++(=हिंसिषुः)+++ ॥

इति द्वितीये प्रपाठके सप्तमोनुवाकः  

## ०८ अनसि स्थापनम्

+++(सोमम् आदायोत्तिष्ठति)+++  
उद् आयु॑षा स्वा॒युषा +++(सोमरूपेण)+++  
उदोष॑धीना॒ꣳ॒ रसे॑न ।  
उत् प॒र्जन्य॑स्य॒ शुष्मे॑ण+++(=बलेन)+++  
उद् अ॑स्थाम्+++(=अतिष्ठम्)+++ अ॒मृता॒ꣳ॒ अनु॑॥

_____
+++(सोमवाहनम् अनो ऽभिप्रैति)+++  
उ॒र्व् अ॑न्तरि॑ख्ष॒म् अन्वि॒हि +++(तेन निर्बाधं गच्छ)+++।  
_____
+++(नीडे कृष्णाजिनमास्तृणाति)+++  
अदि॑त्या॒स् सदो॑ऽसि ।
_____
+++(तस्मिन् सोमं निदधाति)+++  
अदि॑त्या॒स्सद॒ आसीद ।
_____
+++(सोमम् उपतिष्ठते।)+++  
अस्त॑भ्ना॒द् द्याम् ऋ॑ष॒भो+++(=वर्षिता)+++ अ॒न्तरि॑ख्ष॒म्   
+++(निर्)+++अमि॑मीत वरि॒माण॑म्+++(=उरुत्वम्)+++ पृथि॒व्याः +++(सूर्यग्रहणेन?)+++।   
आसी॑द॒द् विश्वा॒ भुव॑नानि स॒म्राड्+++(=सङ्गतदीप्तिः [सोमः])+++  
विश्वेत् तानि॒ वरु॑णस्य+++(=वारकस्य)+++ व्र॒तानि॑॥

_____
+++(सोमं वाससा वेष्टयति)+++  
वने॑षु॒ व्य॑न्तरि॑ख्षन् ततान॒  
वाज॒म्+++(=वेगम्)+++ अर्व॑थ्सु॒+++(=अश्वेषु)+++ पयो॑ अघ्नि॒यासु॑+++(=गोषु)+++ ।  
हृ॒थ्सु क्रतु॒व्ँ वरु॑णो वि॒ख्ष्व्+++(=मर्त्येषु)+++ अ॑ग्निं   
दि॒वि सूर्य॑म् अदधा॒थ् सोम॒म् अद्रौ॑ ॥
_____
+++(सौर्यर्चा कृष्णाजिनं पुरस्तात् प्रत्यानह्यत्य् ऊर्ध्व-ग्रीवम्)+++  
उदु॒ त्यञ् जा॒तवे॑दसन्  
दे॒वव्ँ व॑हन्ति के॒तवः॑+++(=रश्मयः)+++ ।    
दृ॒शे विश्वा॑य॒ सूर्य᳚म् ॥
_____
+++(सोम-वाहनाव् आनीयमानौ प्रतिमन्त्रयते)+++
उस्रा॒व्+++(=बलीवर्दौ)+++! एत॑न् धूर्षाहाव् अन॒श्रू अवी॑रहणौ ब्रह्म॒चोद॑नौ   ।
_____
+++(दक्षिणं युनक्ति)+++  
वरु॑णस्य॒ +++(सोमस्य च)+++ स्कम्भ॑नम्+++(=धारयिता)+++ असि ।
_____
+++(शम्याम् अवगूहति )+++  
वरु॑णस्य +++(सोमस्य च)+++ स्कम्भ॒+++(=अविचलिमवस्थानं)+++सर्ज॑नम् असि ।
_____
+++(योक्त्रेण बध्नाति)+++  
प्रत्य॑स्तो॒+++(=उत्क्षिप्तः)+++ वरु॑णस्य॒ पाशः॑ ॥ [16]  

इति द्वितीये अष्टमोनुवाकः

## ०९ शकटात् सोमस्य ग्रहणम्

### प्रच्यावनम्
+++(शकटेन सोमं प्रच्यावयति)+++  

प्रच्य॑वस्व भुवस्पते॒  
विश्वा᳚न्य् अ॒भि+++(लक्ष्य)+++ धामा॑नि  ।  
मा त्वा॑ परिप॒री+++(=परिबाधको [विश्वावसुर् गन्धर्वो])+++ वि॑दत्।  
मा त्वा॑ +++(अन्ये)+++ परिप॒न्थिनो॑ विदन्।  
मा त्वा॒ वृका॑ अघा॒यवः॑।      
मा ग॑न्ध॒र्वो वि॒श्वाव॑सु॒र् आ द॑घत्+++(=आत्मसात् कार्षुः)+++ ।
_____
श्येनो भू॒त्वा परा॑ पत  
यज॑मानस्य नो गृ॒हे +++(प्राग्वंशे)+++ ।  
+++(ऋत्विक्प्रेरित)+++दे॒वैस् सꣵ॑स्कृ॒तम् +++(आसनम्)+++ ।  

_____
### उपस्थानादिकम्
+++(अध्वर्यु-यजमानौ गच्छतः।)+++  
+++(हे सोम!)+++ यज॑मानस्य स्व॒स्त्यय॑न्य॒सि  ।  
अपि॒ पन्था॑म् अगस्महि  
स्व॒स्ति॒गाम् अ॑ने॒हस᳚म्+++(=अपापम्)+++,  
येन॒ विश्वा॒ᳶ परि॒ द्विषो॑ वृ॒णक्ति॑ ।
वि॒न्दते॒ वसु॑ ।
_____
+++(राजानं प्रत्य् उपतिष्ठते। )+++  
नमो॑ मि॒त्रस्य॒ वरु॑णस्य॒ चख्ष॑से+++(!)+++  
म॒हो दे॒वाय॒ तद् ऋ॒तꣳ स॑पर्यत ।
दू॒रे॒दृशे॑ दे॒वजा॑ताय के॒तवे॑   
दि॒वस्पु॒त्राय॒ सूर्या॑य शꣳसत ॥  
+++(वरणात्मा कदाचित् सोम उपयाति - 'वरुणो वा एष यजमानमभ्यैति यत्क्रीतस्सोम उपनद्धः' इति। मित्रवान् अपि - 'मित्रो न एहि' इति सोम उच्यते ।)+++
_____
+++(शकटम् उदग् ईषम् उपस्तम्भयति।)+++  
वरु॑णस्य॒ +++(ईषस्य च)+++ स्कम्भ॑नम्+++(=धारयिता)+++ असि ।
_____
+++(शम्याम् उद्-वृहति)+++  
वरु॑णस्य +++(ईषसहितस्य)+++ स्कम्भ॒+++(=अचलस्थान)+++सर्ज॑नमसि ।
_____
+++(योक्त्रम् अपनयति)+++  
उन् मु॑क्तो॒ वरु॑णस्य॒ पाशः॑ ॥

इति द्वितीये नवमोनुवाकः  

## १० शालाप्रवेशादिकम्
### राज्ञः शालायम् प्रवेशः
_____
+++(आतिथ्यं निर्वपति।)+++  
अ॒ग्नेर् आ॑ति॒थ्यम् अ॑सि॒, +++(सर्वदेवतात्मने)+++ विष्ण॑वे त्वा +++(निर्वपामि)+++ ।  
+++(सर्वदेवतात्मनो विष्णोर् अंशभूता एते अग्न्य्-आदयो राज्ञि गृहम् आगते आगता भवन्ति । 'यावद्भिर् वै राजानुचरैर् आगच्छति सर्वेभ्यो वै तेभ्य आतिथ्यं क्रियते' इति ब्राह्मणम्।)+++
_____
सोम॑स्याऽऽति॒थ्यम् अ॑सि॒, +++(सर्वदेवतात्मने)+++ विष्ण॑वे॒ त्वा +++(निर्वपामि)+++  ।  
अति॑थेर्+++(=अतनशीलस्य [सुर्यस्य वायोर् वा])+++ आति॒थ्यम॑सि॒, +++(सर्वदेवतात्मने)+++ विष्ण॑वे त्वा॒ऽग्नये᳚ त्वा +++(निर्वपामि)+++  ।  
रा॒य॒स्पो॒ष॒दाव्न्ने॒ +++(ऽग्नये)+++ +++(तदात्मने)+++ विष्ण॑वे +++(च)+++ त्वा +++(निर्वपामि)+++ ।  
श्ये॒नाय॑ त्वा सोम॒भृते॒ विष्ण॑वे +++(च)+++ त्वा +++(निर्वपामि)+++।

_____
+++(यजमानस् सोमम् आदत्ते)+++  
+++(हे सोम)+++ या ते॒ धामा॑नि ह॒विषा॒ यज॑न्ति॒  
ता ते॒ विश्वा॑ परि॒भूर्+++(=रक्षिता)+++ अ॑स्तु य॒ज्ञम्+++(स्य)+++ ।
_____
+++(शालां प्रवेशयति)+++  
ग॒य॒+++(=गृह)+++स्फान॑ᳶ+++(=वर्धयिता)+++ प्र॒तर॑णस् सु॒वीरो  
ऽ+++(स्वपक्ष)+++वी॑रहा॒ प्र च॑रा सोम॒ दुर्यान्॑+++(=गृहान् [प्राग्वंशदीन्])+++ ॥
_____
+++(नीडे कृष्णाजिनम् आस्तृणाति)+++  
अदि॑त्या॒स् सदो॑ऽसि ।
_____
+++(तस्मिन् सोमं निदधाति)+++  
अदि॑त्या॒स् सद॒ आसीद ।
_____
+++(सोमम् उपतिष्ठते।)+++  
+++(तादात्म्येनाऽधुना)+++ वरु॑णोऽसि धृ॒तव्र॑तो, वारु॒णम् अ॑सि ।  
+++('वरुणो वा एष यजमानमभ्यैति यत्क्रीतस्सोम उपनद्धः' इति ब्राह्मणम् ।)+++
_____
+++(वंशे बध्नाति)+++  
श॒य्ँ+++(=शमनम्)+++ योर्+++(=पृथक्करणम्)+++ दे॒वाना॑म् ।
_____
+++(सोमस्य पादौ प्रक्षालयति)+++  
स॒ख्यान् मा दे॒वाना॑म् अ॒पस॑श्+++(=कर्मतः)+++ छिथ्स्महि ।
_____
### आज्यग्रहणादिकम्
+++(तानूनप्त्रम् आज्यं गृह्णाति, यत् सर्वैः स्प्रक्ष्यत ऋत्विग्भिः। अयम् एक-कार्यानुवृत्त्य्-अर्थं समयः क्रियते तेषु।)+++  
+++(हे आज्य)+++ आप॑तये+++(=प्राणाय)+++ त्वा गृह्णामि ।  
परि॑पतये+++(=मनसे)+++ त्वा गृह्णामि।  
तनू॒+++(=जल)+++नप्त्रे᳚+++(=शरीरस्थायाग्नये)+++ त्वा गृह्णामि।  
शा॒क्व॒राय॑+++(=शक्त्यै)+++ त्वा गृह्णामि।  
शक्म॒न्न्+++(=शक्तेषु)+++ ओजि॑ष्ठाय +++(प्राणाय)+++ त्वा गृह्णामि।
_____
[संयुक्तमन्त्रः - अना॑धृष्टमस्यनाधृ॒ष्यन्दे॒वाना॒मोजो॑ऽभिशस्ति॒पा अ॑नभिशस्ते॒ऽन्यम् ।]
+++(अव-मृशाति।)+++  
अना॑धृष्टम् असि,   
अनाधृ॒ष्यन् दे॒वाना॒म् ओजो॑, ऽभिशस्ति॒+++(=अभिशाप)+++पाः, अ॑नभिश॒स्ते॒न्यम्+++(=अभिषस्तेनायोग्या)+++ +++(असि)+++।
_____
+++(यजमानं वाचयति।)+++  
अनु॑ मे दी॒ख्षान् दी॒ख्षाप॑तिर् मन्यताम्,  
अनु॒ तप॒स् तप॑स्पतिः+++(=अग्निः [मन्यताम्])+++।  
अञ्ज॑सा+++(=ऋजुना)+++ स॒त्यम् +++(समयं तानूनप्त्राभिमर्शनेन)+++ उप॑ गेषम्+++(=अगच्छम्)+++।  
सुवि॒ते+++(=सूताय)+++ मा॑ धाः ॥
_____

इति द्वितीये प्रपाठके दशमोनुवाकः  

## ११ उपसदाहुत्यन्तम्

_____
+++(सोमम् आप्याययति)+++  
अ॒ꣳ॒शुर् अꣳ॑शुस् ते +++(प्रत्येकः)+++ देव सो॒माऽऽप्या॑यताम् ।  
इन्द्रा॑यैकधन॒विद॒+++(य्)+++ आ तुभ्य॒म्+++(=त्वत्पानाय)+++ इन्द्र॑ᳶ प्यायताम् ।  
आ त्वमिन्द्रा॑य प्याय॒स्व ।
_____
+++(यजमानं वाचयति)+++  
आप्या॑यय॒ सखी᳚न् स॒न्या मे॒धया᳚ ।  
स्व॒स्ति ते॑ देव सोम सु॒त्याम्+++(=अभिषवम्)+++ अ॑शीय+++(=आप्नुयाम्)+++ ।
_____
+++(प्रस्तरे पाणिं निधाय नमस्-कुर्वन्ति।)+++  
+++(हे प्रस्तर)+++ एष्टा॒+++(=त्वरमाण!)+++ राय॒ᳶ प्र+इ॒षे भगा॑य +ऋ॒तम् ऋ॑तवा॒दिभ्यः॑ +++(भव)+++।  
 +++(भव)+++।  
नमो॑ दि॒वे ।  
नम॑ᳶ पृथि॒व्यै ।  
+++('द्यावापृथिवीभ्यामेव नमस्कृत्यास्मिन् लोके प्रतितिष्ठन्ति' इति ब्राह्मणम् ।)+++
_____
+++(यजमानम् अवान्तर-दीक्षाम् उपनयति।)+++
अग्ने᳚ व्रतपते॒ - त्वव्ँ व्र॒ताना᳚व्ँ व्र॒तप॑तिर् असि ।  
या मम॑ त॒नूर् ए॒षा +++(इत्यङ्गुल्या अग्नेस्तनूं दर्शयति)+++ सा त्वयि॑ +++(निवेशिता)+++।  
या तव॑ त॒नूर् इ॒यꣳ +++(आत्मशरीरमङ्गुल्या दर्शयति)+++ सा मयि॑ +++(निवेशिता)+++।   
स॒ह नौ᳚ व्रतपते व्र॒तिनो᳚र् व्र॒तानि । +++(यन्मया कृतं तत्त्वयापि कृतं भवतीति ।)+++
_____
+++(उपसत्सु व्रतयति।)+++  
या ते॑ अग्ने॒ रुद्रि॑या त॒नूस्, तया॑ नᳶ पाहि ।  
तस्या᳚स् ते॒ +++(पतिभूताय)+++ स्वाहा॑ ।
_____
+++(३ उपसदाहुतीर् जुहोति)+++  
या ते॑ अग्ने ऽया+++(=अस्यां [भुवि])+++श॒या [ त॒नूर्  
वर्षि॑ष्ठा+++(=वृद्धतमा)+++ गह्वरे॒ष्ठोग्रव्ँ वचो॒ अपा॑वधीम्+++(→अपहन्मि)+++,,  
त्वे॒षव्ँ+++(=दीप्तं/ क्रूरं)+++ वचो॒ अपा॑वधी॒ꣳ॒ स्वाहा᳚ ॥ ] ।

या ते॑  र॑जा+++(=ऽन्तरिक्षे)+++-श॒या [ त॒नूर्  
वर्षि॑ष्ठा+++(=वृद्धतमा)+++ गह्वरे॒ष्ठोग्रव्ँ वचो॒ अपा॑वधीम्+++(→अपहन्मि)+++,,  
त्वे॒षव्ँ+++(=दीप्तं/ क्रूरं)+++ वचो॒ अपा॑वधी॒ꣳ॒ स्वाहा᳚ ॥ ] ।

या ते॑ ह॑रा+++(=द्यवि)+++श॒या [ त॒नूर्  
वर्षि॑ष्ठा+++(=वृद्धतमा)+++ गह्वरे॒ष्ठोग्रव्ँ वचो॒ अपा॑वधीम्+++(→अपहन्मि)+++,,  
त्वे॒षव्ँ+++(=दीप्तं/ क्रूरं)+++ वचो॒ अपा॑वधी॒ꣳ॒ स्वाहा᳚ ॥ ] ।

## १२ उत्तरवी-संस्कारः

+++(शम्यया चात्वालं=उत्तरवेदीं परिमिमीते)+++  
+++(हे भूमे!)+++ वि॒त्ताय॑नी मेऽसि।  
ति॒क्ताय॑नी+++(←तिज निशातने)+++ मे॒ऽसि ।  
अव॑तान् मा+++(मां→मम)+++ नाथि॒तम्+++(=याचितम्)+++ ।  
अव॑तान् मा व्यथि॒तम् ।  

_____
### स्फ्येन प्रहारः
+++(चात्वाल-स्थे बर्हिषि स्फ्येन प्रहरति।)+++  
वि॒देर् - अ॒ग्निर् नभो॒ +++(इति ते)+++ नाम॑+अग्ने॑ अङ्गिरो॒ यो᳚ ऽस्याम् पृ॑थि॒व्याम् असि ।
_____
+++(पुरीषम् आदत्ते)+++  
आयु॑षा॒ नाम्नेहि॑ ।  
_____
+++(उत्तरवेद्यां निवपति)+++  
यत् ते ऽना॑धृष्ट॒न् नाम॑ य॒ज्ञिय॒न् +++(नभ इति)+++ तेन॒ त्वा ऽऽद॑धे ।  

_____
_____
+++(चात्वाल-स्थे बर्हिषि स्फ्येन प्रहरति।)+++
[वि॒देर् - अ॒ग्निर् नभो॒ +++(इति ते)+++ नाम॑+] अग्ने॑ अङ्गिरो॒ यो द्वि॒तीय॑स्यां  [पृ॑थि॒व्याम् +++(अन्तरिक्षे)+++ असि ।  
_____
+++(पुरीषम् आदत्ते)+++  
आयु॑षा॒ नाम्नेहि॑ ।
_____
+++(उत्तरवेद्यां निवपति)+++  
यत् ते ऽना॑धृष्ट॒न् नाम॑ य॒ज्ञिय॒न् +++(नभ इति)+++ तेन॒ त्वा ऽऽद॑धे । ]

_____
_____
[वि॒देर् - अ॒ग्निर् नभो॒ +++(इति ते)+++ नाम॑+] अग्ने॑ अङ्गिरो॒ यस् तृ॒तीय॑स्याम्  [पृ॑थि॒व्याम् +++(दिव्य्)+++ असि ।  
+++(पुरीषम् आदत्ते)+++  
आयु॑षा॒ नाम्नेहि॑ ।
_____
+++(उत्तरवेद्यां निवपति)+++  
यत् ते ऽना॑धृष्ट॒न् नाम॑ य॒ज्ञिय॒न् +++(नभ इति)+++ तेन॒ त्वा ऽऽद॑धे । ]

_____
+++(पुरीषं सम्प्रयौति)+++  
+++(हे उत्तरवेदे!)+++ सि॒ꣳ॒हीर् अ॑सि ।  
महि॒षीर् अ॑सि ।

+++(प्रथयति।)+++  
उरु+++(=विस्तृतं)+++ प्र॑थस्वो॒रु ते॑ य॒ज्ञप॑तिᳶ प्रथताम् ।

_____
+++(स्फ्येन दृढीकरोति।)+++  
ध्रुवाऽसि॑ ।


### अवोक्षणादिकम्
_____
+++(अद्भिर् अवोक्षति)+++
दे॒वेभ्य॑श् शुन्धस्व ।

_____
+++(सिकताभिर् अनुप्रकिरति)+++  
दे॒वेभ्य॑श् शुम्भस्व+++(←शुभ शुम्भ शोभनार्थे)+++ ।

_____
+++(उत्तरवेदेः प्राग्भागं प्रोक्षति।)+++  
+++(स्तनयित्नुः)+++ इ॒न्द्र॒-घो॒षस् त्वा॒ वसु॑भिᳶ +++(सह)+++ पु॒रस्ता᳚त् पातु ।
_____
+++(दक्षिणभागं प्रोक्षति)+++  
+++(यमः)+++ मनो॑जवास् त्वा पि॒तृभि॑र्  +++(सह)+++  दख्षिण॒तᳶ पा॑तु ।
_____
+++(पश्चिमभागं प्रोक्षति)+++  
प्रचे॑तास् त्वा रु॒द्रैᳶ  +++(सह)+++  प॒श्वात्पा॑तु ।
_____
+++(उत्तरभागं प्रोक्षति)+++  
+++(त्वष्टा)+++ वि॒श्वक॑र्मा त्वा ऽऽदि॒त्यैर्  +++(सह)+++  उ॑त्तर॒तᳶ पा॑तु ।


### व्याघारादिकम्
_____
+++(उत्तरवेदिम् अक्ष्णया=?? व्याघारयति)+++  
सि॒ꣳ॒हीर् अ॑सि, सपत्न-सा॒ही स्वाहा॑ ।
_____
+++(उत्तरस्यां श्रोण्यां)+++  
सि॒ꣳ॒हीर् अ॑सि, सुप्रजा॒-वनि॒स्+++(=काङ्क्षा)+++ स्वाहा॑ ।
_____
+++(दक्षिणस्यां श्रोण्यां)+++  
सि॒ꣳ॒हीर् अ॑सि, रायस्+++(←छान्दसष् षष्ठ्या अलुक्)+++-पोष॒-वनि॒स्+++(=काङ्क्षा)+++ स्वाहा॑ ।
_____
+++(उत्तरे ऽंसे)+++
सि॒ꣳ॒हीर् अ॑स्य्, आदित्य॒-वनि॒स्+++(=काङ्क्षा)+++ स्वाहा॑ ।
_____
+++(मध्ये)+++  
सि॒ꣳ॒हीर् अ॑सि । आ व॑ह दे॒वान् , देवय॒ते+++(=देवान् कामयमानाय)+++ यज॑मानाय॒ स्वाहा॑ ।

_____
+++(स्रुचम् उद्-गृह्णाति)+++  
भू॒तेभ्य॑स् त्वा +++(उद्गृह्णामि)+++।

_____
### परिधिस्थापनादिकम्
+++(पौतुद्रवान् = देवदारुभवान् परिधीन् परिदधाति।  तत्र मध्यमं परिदधाति।)+++  
वि॒श्वायु॑र् असि। पृ॒थि॒वीन् दृꣳ॑ह+++(=दृढीकुरु)+++ ।
+++(दक्षिणपरिधि!)+++ ध्रुव॒-ख्षिद्+++(=वास्तव्या)+++ असि । अ॒न्तरि॑ख्षन् दृꣳह ।
+++(उत्तर-परिधि!)+++ अच्युत॒-ख्षिद् अ॑सि । दिव॑न् दृꣳह।

_____
+++(सम्भारान् निवपति)+++  
अग्नेर्  +++(भस भर्त्सनदीप्त्योः→)+++भस्मा᳚सि । अ॒ग्नेᳶ +++(भस्मवद् दीप्तिसाधनं)+++ पुरी॑षम् असि ॥

इति द्वितीये द्वादशोनुवाकः  

## अनुवाकः १३
_____
+++(शालामुखीये ऽग्नौ शामित्रं जुहोति - युञ्जत इति जगत्या ॥)+++  
यु॒ञ्जते॒ मन॑ उ॒त यु॑ञ्जते॒ धियो॒  
विप्रा॒ विप्र॑स्य +++(यजमानस्य)+++ बृह॒तो वि॑प॒श्चितः॑ ।  
+++(सवितृप्रामुख्यम् अभिलक्ष्य)+++ वि होत्रा॑+++(=स्तुतीर्)+++ दधे वयुना॒+++(=ज्ञान)+++-विद् एक॒  
इन् म॒ही दे॒वस्य॑ सवि॒तुᳶ परि॑ष्टुतिः ॥

_____
+++(अक्षोत्सर्जने जपति)+++  
सु॒वाग् दे॑व॒ दुर्या॒ꣳ॒+++(=गृहान्)+++ आ व॑द।  
+++(हे अक्षौ!!)+++ देव॒-श्रुतौ॑ दे॒वेष्व् आ घो॑षेथाम्।

####  टीका
2अक्षोत्सर्जने जपति - सुवागिति ॥ हे देव देवनशील अक्षेषु सुवाक् शोभनवाक् भूत्वा दुर्यान्गृहान्यजमानस्य सम्बन्धिन आवद आभिमुख्येन वद, कल्यणीं गृहाणां शान्तिकरीं वाचं वदेत्यर्थः । 'नञ्सुभ्याम्' इत्युत्तरपदान्तोदात्तत्वं सुवागिति । दुर्यानिति नकारस्य पूर्ववद्रुत्वादि । 'वरुणो वा एष दुर्वागुभयतो बद्धो यदक्षः' इत्यादि ब्राह्मंणम् ।  
अथ देवश्रुतौ देवेष्वाघोषेथाम् इत्यस्य द्विवचनान्तत्वान्न पूर्वेण सम्बन्धः । आचार्यवचनाच्च, वाग्देव दुर्यानावदेत्येवं तत्र जपति इति । द्विवचनसम्बन्धादेवोपरितनेनाक्षधुरोऽवाञ्जने न च सम्बध्यते । न च प्रकरणादुत्कृष्य विकृतिमासाद्य यदयं करिष्यति तत्प्रतीयते । तस्मादत्रैव विनियोगः कल्पयितव्यः । स च वचनात् पुल्लिङ्गाच्चाक्षद्वयोत्सर्जनजपे युक्त इव लक्ष्यते ।  
अयमर्थः - देवाश्शृण्वन्ति यौ तौ देवश्रुतौ । कर्मणि क्विप्, निष्ठायां वा, 'परादिश्छन्दसि बहुलम्' इति उत्तरपदाद्युदात्तत्वम् । हे अक्षौ ईदृशौ युवां आत्मीयोत्सर्जनेन देवेष्वाघोषेथाम्, अयं यजमानो युष्मान्यजत इत्येवं महता शब्देन घोषणं कुरुतम् । घुषि कान्तिकरणे उदात्त अनुदात्तेत् भौवादिकः ॥

_____
+++(अक्षधुरम् अवाञ्जयति।)+++  
आ नो॑ वी॒रो जा॑यताङ् कर्म॒ण्यो॑+++(=कर्मयोग्यः)+++ ....

####  टीका
8अक्षधुरमवाञ्जयति - आ न इति ॥ नः अस्माकं वीरः पुत्रादिकः कर्मण्यः कर्मयोग्यः आजायताम् । 'कर्मणि साधुः' इति यत् ।


_____
यꣳ सर्वे॑ऽनु॒जीवा॑म॒ यो ब॑हू॒नामस॑द्व॒शी ।

####  टीका
पुनरपि विशेष्यते - यं सर्वेपि च वयमनुजीवामः । लेटि सलोपः । यश्च बहूनां वशी नियन्तृत्वादिशक्तिमान् असत् स्यात् । अस्तेर्लेटि 'इतश्च लोपः', 'लेटोडाटौ' इत्यडागमः ।  

इयं च विराड् गायत्री, प्रथमे पादे द्व्यक्षराधिक्यात् । पुरउष्णिक्प्रथमस्य पादस्य द्वादशाक्षरत्वात्, द्वाभ्यामूनत्वाच्च विराडुष्णिक् । तत्र 'यं सर्वेनुजीवामः' इति द्वितीयः पादः ॥

_____
इ॒दव्ँविष्णु॒र्वि च॑क्रमे त्रे॒धा नि द॑धे प॒दम् ।  
समू॑ढमस्य [25] पा॒ꣳ॒सु॒रे ॥

####  टीका
4दक्षिणस्यां चक्रवर्तिन्यां जुहोति - इदमिति गायत्र्या ॥
इदं विश्वं विष्णुः व्यापी भगवान्विचक्रमे विभज्य क्रमतेस्म । 'वृत्तिसर्गतायनेषु क्रमः' इति वृत्तावात्मनेपदम् । 'वेः पादविहरणे' इति वा । कतिधा विचक्रम इत्यत आह - त्रेधा त्रिधा पदं पादं निदधे स्थापयामास पृथिव्यामन्तरिक्षे दिवि चेत्याधारभेदेन पदस्य त्रैविध्यम् । त्रीणि पदानीति यावत्, यथा 'त्रीणि पदा वि चक्रमे' इति । 'एधाच्च' इत्येधाप्रत्ययः । यस्मादेवं तस्मादस्य विष्णोः पांसुरे पांसुमति पादे । रः मत्वर्थीयः । यद्वा - सिध्मादिलक्षणो लः, रलयोरेकत्वं स्मर्यते । पांसवो रजांसि लोका उच्यन्ते । तैः रजःकरण[कण ]कल्पैः तद्वति विष्णोः पदकमले समूढं सम्यगूढं तेनैव समवस्थापितम् । किमिदं विश्वां यद्विचक्रमे । 'गतिरनन्तरः' इति गतेः प्रकृतिस्वरत्वम् । अस्येति 'इदमोन्वादेशेऽशनुदात्तः' इत्यशादेशोनुदात्तः । य इममर्थमकरोत्स विष्णुरनेन होमेनेमं यज्ञं समापयत्विति भावः ।

अपरा योजना - इदं विष्णुरेव स्वयं विचक्रमे विक्रमते यद्धविर्धानं विक्रमते गच्छति । 'छन्दसि लुङ्लङ्लिटः' इति लिट् । विष्णोरेवेदं क्रमणं यद्धविर्धानस्येति यावत् विष्णुर्विशेष्यते - त्रेधा निदधे पदं तस्मादस्य हविर्धानस्य पांसुरे पांसुमति च मार्गे समूढं सम्यगूढं प्रापितमिदमाज्यमस्त्विति । अन्ये पुनराहुः - इदं विश्वं विष्णुर्व्यापी आदित्यात्मा विचक्रमे विक्रमते विभज्य प्राप्नोति त्रेधा पृथिव्यामन्तरिक्षे दिवि च पदं निदधाति अग्निविद्युर्त्सूयात्मना त्रिषु स्थानेषु पादन्यासं करोति । अस्य विष्णोः पांसुरे त्वन्तरिक्षे स[य]त्पदं विद्युद्रूपं तदेव समूढं सम्मूढं कारणानित्यत्वात्सर्वदान दृश्यते । (मनो) यथेतरे ज्योतिषी सम्यग्गृह्येते दृष्ट्या सोयमादित्य इदं यज्ञमनेन होमेन समापयत्विति ॥

_____
इरा॑वती धेनु॒मती॒ हि भू॒तꣳ सू॑यव॒सिनी॒ मन॑वे यश॒स्ये᳚ ।  
व्य॑स्कभ्ना॒द्रोद॑सी॒ विष्णु॑रे॒ते दा॒धार॑ पृथि॒वीम॒भितो॑ म॒यूखैः᳚ ॥

####  टीका
5उत्तरस्यां वर्तन्यां जुहोति - इरावतीति त्रिष्टुभा ॥  

द्यावापृथिव्यात्मना स्तूयते; हे हविर्धानात्मिके द्यावापृथिव्यौ इरावती इरावत्यौ अन्नवत्यौ भूतं भवतं यज्ञसाधनद्वारेण । लोटि 'बहुळं छन्दसि' इति शपो लुक्, 'हि च' इति निघातप्रतिषेधः । धेनुमती धेनुमत्यौ च भवतम् । 'ह्रस्वनुड्भ्यां मतुप्' इति मतुप उदात्तत्वम् । हिशब्दश्चार्थे, इरावती धेनुमती च भवतमिति । 'वा छन्दसि' इति द्वयोरपि पूर्वसवणदीर्घत्वम् । हविर्धानविशेषणत्वे 'नपुंसकाच्च' इति शीभावः । सूयवसिनी शोभनैर्यवसैरभ्यवहार्यैस्तद्वत्यौ, सूयवसिन्यौ च भवतम् । सोस्सांहितिको दीर्घः । यशस्ये यशसो निमित्ते च भवतम् । 'गोद्व्यचः' इति यत्प्रत्ययः । मनवे मन्त्रवते मननवते यजमानाय इत्थं भवतमिति । कस्मादेवमुच्यत इति चेत्, श्रूयतां युवयोर्महाभाग्यम् - एते युवां रोदसी रोदस्संज्ञां भजमाने विष्णुरेव प्रजापत्यात्मा स्वयं व्यस्कभ्नात् विभज्य स्थापितवान् अधः उपरि च; यथा 'यदप्स्ववापद्यत । सा पृथिव्यभवत्' इत्यादि । तदानीं युवां रोदस्संज्ञे चाभूतमिति भावः ।   
किञ्च - विस्तीर्णां वा पृथिवीमन्तरिक्षं च । पृथिवीशब्देन प्रथि[पृथु]त्वात्त्रयो लोकाः उच्यन्ते; यथा - 'यो द्वितीयस्यां तृतीयस्यां पृथिव्याम्' इति । इमां च विष्णुर्दाधार अविचलितां स्थापयामास । अभितः अधस्तादुपरिष्टाच्च मयूखैरंशुभिः । 'पर्यभिभ्यां च' इति तसिल् । धारयतेश्छान्दसे लिटि व्यत्ययेनाम्प्रत्ययो न क्रियते ।   
यद्वा - 'बहुलमन्यत्रापि संज्ञाच्छन्दसोः' इति प्रत्ययोत्पत्तेः प्रागेव णेर्लोपः, 'तुजादीनाम्' इत्यभ्यासस्य दीर्घत्वम् । एवं महाभागधेयाध्यां युवाभ्यां किन्नाम कर्तुं न शक्यते? तस्माद्यथोक्तं भवतमिति ।  
आदित्यपक्षे - व्यस्कभ्नात् रोदसी विष्णुरादित्य एते युवां विविधं स्थापयति । तत एते एवं स्थापिते दाधार धारयति पृथिवीमभितः पृथिव्यामन्तरिक्षस्याधस्तादुपरिष्टाच्च । 'अभितः पीरतः' इति द्वितीया । मयूखैः रश्मिभिरधोमुखैः पृथिवीं, ऊर्ध्वमुखैश्च दिवं, स्वयं मध्ये अन्तरिक्षे वर्तमानः इति । तस्मादनयाहुत्या युवामन्नादिमत्यौ भवतम् । युवां युवयोरन्तराळं च विष्णुरपि दृढीकरोत्विति ॥

_____
प्राची॒ प्रेत॑मध्व॒रङ्क॒ल्पय॑न्ती ऊ॒र्ध्वय्ँय॒ज्ञन्न॑यत॒म्मा जी᳚ह्वरतम् ।  

####  टीका
हविर्धाने प्रवर्तयन्ति - प्राची इति द्विपदया त्रिष्टुभा जगत्या वा ॥  
हे हविर्धाने प्रची प्रागंचितगमनवती प्रेतं प्रकर्षेणेतं गच्छतम् । अध्वरं बाधकरहितं यज्ञं कल्पयन्ती अभिमतसम्पादनसमर्थं कुर्वाणे । 'शप्श्यनोर्नित्यम्' इति नुम् ।   
किञ्च – ऊर्ध्वं उपरि देवान्प्रति यज्ञं नयतं प्रापयतम् ।  
किञ्च - माजीह्वरतं मा कुटिलं कार्ष्टम्, मा अदेवगामिनं कुरुतम् । ह्वृ कौटिल्ये, हेतुमण्ण्यन्ताल्लुङि चङादि ॥  

_____
अत्र॑ रमेथा॒व्ँवर्ष्म॑न्पृथि॒व्याः ।

####  टीका
7अध्वर्यू हविर्धाने स्थापयतः - अत्रेति विराजैकपदया ॥ अत्रैतस्मिन्वर्ष्मन् पृथिव्यास्सम्बन्धिन्युच्छ्रिते देशे रमेथाम् अत्रैव स्थातुं रुचिं भजतम् । 'सुपां सुलुक्' इति वर्ष्मणस्सप्तम्या लुक् । 'नञ्सम्बुद्ध्योः' इति नलोपाभावः । 'उदात्तयणः' इति पृथिव्या विभक्तेरुदात्तत्वम् ॥

_____
[संयुक्तमन्त्रः - दि॒वो वा॑ विष्णवु॒त वा॑ पृथि॒व्या म॒हो वा॑ विष्णवु॒त वा॒ऽन्तरि॑ख्षा॒द्धस्तौ॑ पृणस्व ब॒हुभि॑र्वस॒व्यै॑रा प्र य॑च्छ [26] दख्षि॑णा॒दोत स॒व्यात् ॥]

दि॒वो वा॑ विष्णवु॒त वा॑ पृथि॒व्या म॒हो वा॑ विष्णवु॒त वा॒ऽन्तरि॑ख्षात् ।  
हस्तौ॑ पृणस्व ब॒हुभि॑र्वस॒व्यै॑रा प्र य॑च्छ दख्षि॑णा॒दोत स॒व्यात् ॥



####  टीका
8अध्वर्यू हविर्धानयोर्मध्यौ निघ्नतः - दिव इति त्रिष्टुभा ॥  

हे विष्णो व्यापकात्मन् दिवो वा देवलोकाद्वा उत वा अपि वा पृथिव्याः महो वा महतो वा इतो दिवः पृथिव्याश्च महतोन्यस्माद्वा कुतश्चिन्महर्लोकादेः । महतेः क्विबन्तात् पञ्चम्येकवचने 'सावेकाचः' इति विभक्तेरुदात्तत्वम् । हे विष्णो । पुनरामन्त्रणमादरार्थम् । अथवा अन्तरिक्षात् आनीतैरित्यवगम्यते । बहुभिर्वसव्यैः बहूनां धनानां समूहैः । 'वसोस्समूहे च' इति यत् । हस्तौ मदीयौ पृणस्व पूरय, महाधनं मां कुर्वित्यर्थः । हस्त पूरणत्वेन महाधनत्वं लक्ष्यते । लोके हि महाधनः पूर्णहस्त इत्युच्यते, धनहीनो रिक्तहस्त इति । तस्माद्बहुभिर्धनराशिभिः वर्धमानं मां कुर्विति प्रतिपादितं भवति ।   
पुनरपि देवस्यौदार्यातिशयप्रकटनार्थमाह - आ दक्षिणाद्धस्तात्प्रसारितात् उत अपि च आ च सव्याद्धस्तात् वसुराशिं प्रयच्छ, प्रसारितयोर्दक्षिणसव्ययोर्हस्तयोः अन्तराळं यावता धनपुञ्जेन पूर्यते तावद्देहीत्यर्थः । अथ वा बहुभिर्वसव्यैः द्युलोकादिभ्य आनीतैस्त्वदीयौ हस्तौ पूरय, प्रभूतं धनराशिं हस्ताभ्यां गृहाणेत्यर्थः । ततस्तं प्रभूतं धनराशिं दक्षिणाद्धस्तादाप्रयच्छ, सव्याच्चाप्रयच्छ । तस्मादाभिमुख्येन धनराशिं निस्सारय, हस्त[विशेषो] न निरूपणीयः । अधि[आ]कारेणाभिमुख्यं योस्याध्वनो ग्रामादागच्छतीति यथा । अत एव द्वाभ्यामपि पञ्चम्यन्ताभ्यामावृत्तस्सम्बध्यते । प्रशब्दंस्तु विपर्यासान्नावर्तते । 'दक्षिणस्यादिगाख्यायाम्' इति दक्षिणशब्द आद्युदात्तः ॥

_____
[संयुक्तमन्त्रः - विष्णो॒र्नुक॑व्ँवी॒र्या॑णि॒ प्र वो॑च॒य्ँयᳶ पार्थि॑वानि विम॒मे रजाꣳ॑सि॒ यो अस्क॑भाय॒दुत्त॑रꣳ स॒धस्थ॑व्ँविचकमा॒णस्त्रे॒धोरु॑गा॒यः]

विष्णो॒र्नुक॑व्ँवी॒र्या॑णि॒ प्र वो॑च॒य्ँयᳶ पार्थि॑वानि विम॒मे रजाꣳ॑सि।  
यो अस्क॑भाय॒दुत्त॑रꣳ स॒धस्थ॑व्ँविचकमा॒णस्त्रे॒धोरु॑गा॒यः ॥

####  टीका
9अध्वर्यू मेध्यौ बध्नीतः - विष्णोर्नुकमिति त्रिष्टुभा ॥  
नुकमिति क्षिप्रनाम । विष्णोर्वीर्याणि वीरकर्माणि प्रवोचं प्रकर्षेण ब्रवीमि । छान्दसो लुङ् । 'बहुलं छन्दस्यमाङ्योगेपि' इत्यडभावः । विष्णुर्विशेष्यते - यः पार्थिवानि पृथिव्यन्तरिक्षद्युलोकभवानि । पृथिवीशब्देन त्रयो लोका उच्यन्ते, यथा 'यो द्वितीयस्यां तृतीयस्यां पृथिव्याम्' इति । 'पृथिव्या ञाञौ' इत्यञ्प्रत्ययः । यः पार्थिवानि रजांसि ज्योतींषि आग्नाविद्युत्सूर्यात्मकानि विममे विनिर्मितवान् । यद्वा - पार्थिव्नि पृथुषु भवानि रजांसि वसूनी विममे ।   

किञ्च - य उत्तरं सधस्थं संहस्थानं सर्वेषामन्तरिक्षम् । 'सुपि स्थः' इति कः । 'सधमाधस्थयोः' इति सधादेश । तदस्कभायत् अस्तम्भयत् अधारयत् । अस्कभ्नादिति वक्तव्ये 'स्तन्भुस्तुन्भुस्कन्भुस्कुन्भुस्कुञ्भ्यः श्नुश्च' इति श्नाप्रत्ययः । 'छन्दसि शायजपि' इति व्यत्ययेन हेरभावेपि श्नश्शायजादेशः ।   
किं कुर्वन्नित्याह – विचक्रमाणस्त्रेधा त्रिषु लोकेषु विभज्य क्रममाणः पदत्रयं कुर्वन् । लिटः कानजादेशः । उरुगायः उरुभिर्महात्मभिर्गायत इति उरुगायः । कै गै शब्दे, घञि 'आतो युक्चिण्कृतोः' इति युक्, थाथादिना उत्तरपदान्तोदात्तत्वम् । यद्वा - उरुभिर्गन्तव्यः । गाङ् गतौ । य इत्थमित्थमकरोत्तस्य विष्णोर्वीर्यार्णि प्रवोचम् स मेधीदार्ढ्यं करोत्विति ॥

_____
विष्णो॑ र॒राट॑मसि ।

####  टीका
10रराटीमासञ्जयति - विष्णो रराटमसीति ॥ हे रराटि विष्णोर्यज्ञात्मनो ललाटमिव प्रधानमसि । कपिलकादित्वाल्लत्वं विकल्प्यते ॥

_____
विष्णोः᳚ पृ॒ष्ठम॑सि ।

####  टीका
11मध्यमं छदिरधिनिदधाति - विष्णोरिति ॥ विष्णोः पृष्ठं पृष्ठसदृशमसि ॥

_____
विष्णो॒श्श्नप्त्रे᳚ स्थः ।

####  टीका
12पार्श्वयोच्छदिषी निदधाति - विष्णोः श्नप्त्रे स्थ इति ॥ श्नप्त्रे शोधके स्थः । सकारस्य शकारापत्तिः । स्नपतिश्छान्दसश्शुद्धिकर्मा, औणादिकष्ट्रन्प्रत्ययः । स्नातेर्वा णिचि पुगादिः ॥

_____
विष्णो॒स्स्यूर॑सि ।

####  टीका
13दक्षिणबाहौ कुशमुपसङ्गृह्य स्यन्द्यां प्रवर्तयति - विष्णोस्स्यूरिति ॥ विष्णोः स्यूः सेवनी त्वमसि यज्ञस्य । षिवु तन्तुसन्ताने, 'क्विप्च' इति क्विप् 'छ्वोश्शूडनुनासिके च' इत्यूठ् ॥

_____
विष्णो᳚र्ध्रु॒वम॑सि ।

####  टीका
14द्वारग्रन्थिं करोति - विष्णोर्ध्रुवमसीति ॥ विष्णुना भ्रुवमचलितं करणीयमसि ॥

_____
वैष्ण॒वम॑सि॒ विष्ण॑वे त्वा ॥ [27]  

####  टीका
15हविर्धानमण्डपमभिमृशति - वैष्णवमिति ॥ वैष्णवं विष्णुदेवत्यं त्वमसि । अतो विष्णवे त्वामभिमृशामि । 'वैष्णवं हि देवतया हविर्धानम्' इति ब्राह्मणम् ॥

इति द्वितीये प्रपाठके त्रयोदशोनुवाकः

##  कृणुष्व पाजः
<div class="js_include" url="/vedAH/Rk/shAkalam/saMhitA/vishvAsa-prastutiH/04/004_kRNuShva_pAjaH/"  newLevelForH1="2" includeTitle="false"> </div>  
