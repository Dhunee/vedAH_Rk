---
title:  ०६ पवमानहविर्विस्तारः, हविरन्तराणि, दक्षिणाश्च   
unicode_script: devanagari
---

## अग्नित्रयाय पुरोडाशाः
दे॒वा॒सु॒रास् सय्ँय॑त्ता आसन्न् ।   
ते दे॒वा वि॑ज॒यम् उ॑प॒यन्तो॑ अ॒ग्नौ वा॒मव्ँ वसु॒ सन्न्य॑दधत ।   
"इ॒दम् उ॑ नो भविष्यति॒ , यदि॑ नो जे॒ष्यन्ती"ति॑ ।   
तद् अ॒ग्निर् नोथ्सह॑म् अशक्नोत् ।   
तत् त्रे॒धा विन्य॑दधात् ।   
प॒शुषु॒ तृती॑यम् +++( विन्य॑दधात् )+++।   
अ॒फ्सु तृती॑यम् +++( विन्य॑दधात् )+++।   
आ॒दि॒त्ये तृती॑यम् +++( विन्य॑दधात् )+++॥45॥  
तद् दे॒वा वि॒जित्य॒ पुन॒र् अवा॑रुरुथ्सन्त ।   
ते᳚ ऽग्नये॒ पव॑मानाय पुरो॒डाश॑म् अ॒ष्टा-क॑पाल॒न् निर॑वपन्न् ।   

प॒शवो॒ वा अ॒ग्निᳶ पव॑मानः ।  
यद् ए॒व प॒शुष्व् आसी॒त् , तत् तेनावा॑रुन्धत ।   

ते᳚ ऽग्नये॑ पाव॒काय॑ +++(पुरो॒डाश॑म् अ॒ष्टा-क॑पाल॒न् निर॑वपन्न् )+++ ।   
आपो॒ वा अ॒ग्निᳶ पा॑व॒कः ।   
यद् ए॒वाफ्स्व् आसी॒त्  , तत् तेनावा॑रुन्धत ॥46॥  

ते᳚ ऽग्नये॒ शुच॑ये +++(पुरो॒डाश॑म् अ॒ष्टाक॑पाल॒न् निर॑वपन्न् ।   )+++  ।
अ॒सौ वा आ॑दि॒त्यो᳚ ऽग्निश् शुचिः॑ ।   
यद् ए॒वादि॒त्य आसी॒त् तत् तेनावा॑रुन्धत ।   

## आग्नेयस्याप्य् अष्टाकपालस्यावश्यकता
ब्र॒ह्म॒-वा॒दिनो॑ वदन्ति ।   
"त॒नुवो॒ वावैता अ॑ग्न्या॒धेय॑स्य । आ॒ग्ने॒यो वा अ॒ष्टा-क॑पालो ऽग्न्या॒धेय॒म्" इति॑ ।

यत् तन् +++(आग्नेयम् अष्टाकपालम्)+++ नि॒र्वपे᳚न् , नै॒तानि॑ +++(पवमान-पावक-शुच्यग्निभ्यो ऽष्टाकपालम् निर्वपेत्)+++ यथा॒ ऽऽत्मा स्या॒न् नाङ्गा॑नि  +++(स्युः)+++ , ता॒दृग् ए॒व तत् ।   
यद् ए॒तानि॑ +++(पवमान-पावक-शुच्यग्निभ्यो ऽष्टाकपालम्)+++ नि॒र्वपे॒न् न तम् +++(आग्नेयम् अष्टाकपालं निर्वपेत्)+++ यथा ऽङ्गा॑नि॒ स्यु॒र्, नात्मा +++(स्यात्)+++ ,  ता॒दृग् ए॒व तत् ।     
उ॒भया॑नि स॒ह नि॒रुप्या॑णि य॒ज्ञस्य॑ सात्म॒त्वाय॑ ।  
उ॒भय॒व्ँ वा ए॒तस्ये᳚न्द्रि॒यव्ँ वी॒र्य॑म् आप्यते ॥48॥  

## ऐन्द्राग्नम् एकादश-कपालम्, आदित्यञ्चरु
यो᳚ ऽग्निम् आ॑ध॒त्त, ऐ॑न्द्रा॒ग्नम् एका॑दश-कपाल॒म् अनु॒ निर्व॑पे॒द्, आदि॒त्यञ् च॒रुम् ।   
इ॒न्द्रा॒ग्नी वै दे॒वाना॒म् अया॑तमायामानौ +++(→सारभूतौ)+++ ।   
ये ए॒व दे॒वते॒ अया॑तयाम्नी॒ ताभ्या॑म् ए॒वास्मा॑ इन्द्रि॒यव्ँ वी॒र्य॑म् अव॑ रुन्धे ।   

आ॒दि॒त्यो भ॑वति ।   
इ॒यव्ँ वा अदि॑तिः +++(भवति)+++।   
अ॒स्याम् ए॒व प्रति॑-तिष्ठति ।  

धे॒न्वै वा ए॒तद् रेतो॒ यद् आज्य॑म् ,अन॒डुह॑स् तण्डु॒ला , मि॑थु॒नम् ए॒वाव॑रुन्धे ।
घृ॒ते +++(चरुर्)+++ भ॑वति, य॒ज्ञस्यालू᳚ख्षान्तत्वाय।   

+++(प्रतिदिशम् इति)+++ च॒त्वार॑ आर्षे॒याᳶ प्राश्ञ॑न्ति ।   
दि॒शाम् ए॒व ज्योति॑षि जुहोति ।  

## रुद्राय हवींषि
प॒शवो॒ वा ए॒तानि॑ ह॒वीꣳषि॑ ।   
ए॒ष रु॒द्रो यद् अ॒ग्निः ॥50॥  
यथ् स॒द्य ए॒तानि॑ ह॒वीꣳषि॑ नि॒र्वपे᳚द् , रु॒द्राय॑ प॒शून् अपि॑ दध्या॒त् , अप॒शुर् यज॑मानस्  स्यात् ।   
यन् नानु॑-नि॒र्वपे॒त् , अन॑वरुद्धा अस्य प॒शव॑स् स्युः ।   
द्वा॒द॒शसु॒ रात्री॒ष्व् अनु॒ निर्व॑पेत् ।   
स॒व्ँव॒थ्स॒र-प्र॑तिमा॒ वै द्वाद॑श॒ रात्र॑यः ।   
स॒व्ँव॒थ्स॒रेणै॒वास्मै॑ +++(यजमानाय)+++ रु॒द्रꣳ श॑मयि॒त्वा प॒शून् अव॑रुन्धे ।

## हविर्निर्वापक्रमः
यद् एक॑म् एकम् +++(पृथक्-तन्त्रेण)+++ ए॒तानि॑ ह॒वीꣳषि॑ नि॒र्वपे᳚त् +++(यथा न कश्चिदवकाश एभिः शून्यस् स्यात्)+++॥51॥ - यथा॒ त्रीण्य् आ॒वप॑नानि +++(उदरैकदेशान् आपूरयेद् अशनादिभिः)+++ पू॒रये᳚त् , ता॒दृक् तत् - न प्र॒जन॑न॒म् उच्छिꣳ॑षेत्+++(=उच्छिष्यात्)+++ ।   
+++(ततः)+++ एक॑न् नि॒रुप्योत्त॑रे॒ सम॑स्येत् +++(समानतन्त्रेण)+++ ।   
तृ॒तीय॑म् ए॒वास्मै॑ लो॒कम् उच्छिꣳ॑षति प्र॒जन॑नाय ।
तम् प्र॒जया॑ प॒शुभि॒र् अनु॒-प्रजा॑यते ।   
अथो॑ य॒ज्ञस्यै॒वैषा ऽभिक्रा᳚न्तिः ।

## रथचक्रम्
र॒थ॒-च॒क्रम् प्रव॑र्तयति ।   
म॒नु॒ष्य॒-रथे॑न+ ए॒व दे॑व-र॒थम् प्र॒त्य् अव॑रोहति ॥


ब्र॒ह्म॒वा॒दिनो॑ वदन्ति ।
 हो॒त॒व्य॑मग्निहो॒त्राँ (३)न हो॑त॒व्या (३) मिति॑ ।

ब्र॒ह्म॒-वा॒दिनो॑ वदन्ति॒ - "+++(पवमानहविर्भ्यः प्राग्)+++ होत॒व्य॑म् अग्नि-हो॒त्रा३ँ, न हो॑त॒व्या३म्" इति॑ । +++('विचार्यमाणानाम्' इत्युभयत्र प्लुतः ।)+++   
यद् यजु॑षा जुहु॒याद् , अय॑था-पूर्व॒म् आहु॑ती जुहुयात् ।   
###  टीका

यदि मन्त्रेण जुहुयात् अयथापूर्वं यथानुपूर्व्यामाहुतिं न जुहुयात् । अग्नेस्संस्कारमसमाप्य मन्त्रानन्तर्गतान् [तन्त्रानन्तर्गतं] पूर्वं येऽग्निहोत्रं जुह्वति तत्प्रतिक्रियाऽ [तत्प्रक्रियाऽ] तिलङ्घनेन आहुती हुते स्याताम् ।

## मूलम्
यन्न जु॑हु॒यात् ।
अ॒ग्निᳶ परा॑भवेत् ।
## मन्त्रः
यन् न जु॑हु॒याद् अ॒ग्निᳶ परा॑-भवेत् ।   
###  टीका

अथैतद्दोषो मा प्रसंजीति यदि न जुहुयात् तदा अग्निः पराभवेत् नश्येत् ।
## मन्त्रः

तू॒ष्णीम् ए॒व हो॑त॒व्य᳚म् ।
###  टीका
तस्मात्तूष्णीं होमेनोभयदोषनिवृत्तिः ।
## मन्त्रः
य॒था॒-पू॒र्वम् आहु॑ती जु॒होति॑ ।   
नाग्निᳶ परा॑-भवति ।   
###  टीका
यथापूर्वमिति । न कश्चिदयथापूर्वानुष्ठानशेषः, तूष्णीं होमस्य अकृतप्रायत्वात् । यद्वा यथापूर्वं क्रमानतिक्रमेण । अयमेव क्रमः इदानीमयममन्त्रेण हूयत इति होमस्य च वृक्तत्वात् न पराभवोऽग्नेः ॥

## मन्त्रः
अ॒ग्नीधे॑ ददाति ॥53॥  
अ॒ग्नि-मु॑खान् ए॒व +ऋतून् प्री॑णाति ।   
###  टीका

11अग्नीध इत्यादि ॥ अग्निना सह आग्नेयानृतून् प्रजाता वा प्रजाः प्रीणाति । यद्वा - स्वयमग्निरेवाग्नीत् तस्मादग्नीधः पूजया अग्निमुखाः अग्निप्रधानाः सर्वे भृत्यादयः प्रजाः प्रीता भवन्ति ।

## मूलम्
उ॒प॒बर्ह॑णन्ददाति ।
रू॒पाणा॒मव॑रुद्ध्यै ।
## मन्त्रः
उ॒प॒-बर्ह॑णन् ददाति , रू॒पाणा॒म् अव॑रुद्ध्यै ।   
###  टीका

उपबर्हणं सर्वसूत्रोपधानं सर्वरूपलाभाय भवति ।
## मूलम्
अश्व॑म्ब्र॒ह्मणे᳚ ।
इ॒न्द्रि॒यमे॒वाव॑रुन्धे ।
## मन्त्रः
अश्व॑म् ब्र॒ह्मणे᳚ +++(दधाति)+++, इन्द्रि॒यम् ए॒वाव॑रुन्धे ।   
###  टीका

अश्वो ब्रह्मणे दीयमानो' वीर्यवत्त्वादिन्द्रियलाभहेतुः ।
## मूलम्
धे॒नुꣳ होत्रे᳚ ।
आ॒शिष॑ ए॒वाव॑रुन्धे ।
## मन्त्रः
धे॒नुꣳ होत्रे᳚ +++(दधाति)+++, आ॒शिष॑ ए॒वाव॑रुन्धे ।   
###  टीका
धेनुर्होत्रे दीयमाना कामप्रदत्वादाशिषां लाभाय ।
## मूलम्
अ॒न॒ड्वाह॑मध्व॒र्यवे᳚ ।

वह्नि॒र्वा अ॑न॒ड्वान् ।
वह्नि॑रध्व॒र्युः ॥54॥  
वह्नि॑नै॒व वह्नि॑ य॒ज्ञस्याव॑रुन्धे ।

## मन्त्रः

अ॒न॒ड्वाह॑म् अध्व॒र्यवे᳚ +++(दधाति)+++।   
वह्नि॒र् वा अ॑न॒ड्वान्   , वह्नि॑र् अध्व॒र्युर् , वह्नि॑ना+ ए॒व वह्नि॑ य॒ज्ञस्याव॑रुन्धे ।   
###  टीका
अनोवहनसमर्थोऽनड्वान् अध्वर्यवे दीयमानः वहित्वाद्वोढृत्वाच्च तादृशमात्मनो वोढृ यज्ञफलं यजमानो लभते ।

## मूलम्

मि॒थु॒नौ गावौ॑ ददाति ।
मि॒थु॒नस्याव॑रुद्ध्यै ।
## मन्त्रः
मि॒थु॒नौ गावौ॑ ददाति, मिथु॒नस्याव॑रुद्ध्यै ।   
###  टीका
मिथुनौ स्त्रीपुंसौ दीयमानौ गावौ मिथुनलाभाय भवतः । सङ्घथान्तराणामनन्तर्भावात् ।

## मन्त्रः  
वासो॑ ददाति ।   
स॒र्व॒-दे॒व॒त्य॑व्ँ वै वासः॑ ।   
सर्वा॑ ए॒व दे॒वता᳚ᳶ प्रीणाति ।

आ द्वा॑द॒शभ्यो॑ ददाति ।   
## मूलम्
द्वाद॑श॒ मासा᳚स्सव्ँवथ्स॒रः ।
स॒व्ँव॒थ्स॒र ए॒व प्रति॑तिष्ठति ।
## मूलम्
द्वाद॑श॒ मासा᳚स् सव्ँवथ्स॒रस् स॑व्ँवथ्स॒र ए॒व प्रति॑-तिष्ठति ।   
## मूलम्
काम॑मू॒र्ध्वन्देय᳚म् ।
अप॑रिमित॒स्याव॑रुद्ध्यै ॥55॥  
## मूलम्
काम॑म् ऊ॒र्ध्वन् देय॒म् , अप॑रिमित॒स्याव॑रुद्ध्यै ॥55॥  
###  टीका
द्वादशमासात्मकस्य संवत्सरस्य लाभः ।
द्वादशभ्य ऊर्ध्वं कामं यथेष्टं देयं ययाकयाचित्सङ्ख्यया सङ्ख्येयं देयं अपरिमितमिति यावत् । अपरिमितस्य फलस्य लाभाय भवति ॥

इति प्रथमे षष्ठोऽनुवाकः ॥  
