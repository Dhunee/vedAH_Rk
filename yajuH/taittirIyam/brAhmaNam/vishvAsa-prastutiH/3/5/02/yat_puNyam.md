+++
title = "१ यत् पुण्यं नक्षत्रं"
unicode_script = "devanagari"
+++
## ब्राह्मणम्
यत् पुण्य॒न् नक्ष॑त्रम्, तद् बट् कु॑र्वीतोपव्यु॒षम्।  
य॒दा वै सूर्य॑ उ॒देति॑, अथ॒ नक्ष॑त्र॒न् +++(अस्तं)+++ नैति॑,, याव॑ति॒ तत्र॒ सूर्यो॒ गच्छे॑त् यत्र॑ +++(पुण्य-नक्षत्रं)+++ जघ॒न्यं॑+++(=अस्तम्)+++ पश्ये॑त् - ताव॑ति कुर्वीत यत्का॒री स्यात् । पु॒ण्या॒ह ए॒व कु॑रुते ।

ए॒वं ह॒ वै य॒ज्ञेषु॑ञ्च श॒तद्यु॑म्नञ्च मा॒त्स्यो नि॑रवसाय॒याञ् +++(→निःशेषेण श्रैष्ठ्यम्)+++ च॑कार ॥ 6 ॥    2.1.5.2.1

## परिचयः
तैत्तिरीयब्राह्मणे सायणभाष्ये [ऽत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_037_Taittiriya_Brahmanam_with_Sayanabhashya_Part_1_-_Narayanasastri_Godbole_1934#page/n233/mode/2up), भट्टभास्करभाष्ये [ऽत्र](https://archive.org/stream/taittiriya/taittiriya_brahmana_bhaskara_01#page/n259/mode/2up)।

### अस्यानुसरणम्
- उदाहरणम् \- चौले निश्चिते पुनर्वस्वोः \- "कृत्तिकानक्षत्रं सदा विषुवसूर्योदयस्थाने स्याद् इति निश्चिनुमश्चेत् (यथा तैत्तिरीयब्राह्मणाविर्भाववेलायाम् आसीत्), तर्हि पुनर्वसु-नक्षत्रं 53-60 = -7 deg equinoctial longitude इति रेखायाम् आपतति। निश्चिते दिने (Mar 25 2018) सूर्योदयाद् ईषत् प्रागेव परिष्कृतनक्षत्रस्थानमेतद् (0deg latitude, -7 deg equinoctial longitude) उदेति।"

### भावसामञ्जस्यम्
- पुण्य-नक्षत्रस्य सत्-प्रभाव इष्यते।
  - चान्द्रास्तित्वे सति नक्षत्रस्य तादृक् प्रभावो भवतीति प्रयोजनं सूत्रकाले तु दृश्यते।
  - अत्र तु - यावन् नक्षत्रं खे राजते तावत् तत्प्रभावेण कर्म प्रशस्तम् भवतीति ज्ञेयम्। अस्तंगमनकालनिश्चयार्थं ह्य् उदये नक्षत्रस्थानबट्करणादिकम्।
- अत्र सायणभट्टभास्कराभ्याम् उक्तं निर्वचनम् असमञ्जसम्।
  - सायणपक्षे - कुतः तावान् एव कालः प्रशस्तः, यावत् सूर्यः खे नक्षत्रस्थानं कदाचिद्दृष्टं नैति? विदितम् एव सर्वेभ्यो यन् नक्षत्र-सूर्ययोर् अन्तरं न परिवर्तते - सूर्येण सहैव नक्षत्रम् अप्य् अग्रे सरति।
  - भट्टभास्करद्वितीयपक्षे - कुतः "यावता कालेन तं ख-देशं प्रविशेत् ततः प्रभृति कर्म कुर्यात्" इति?
  - "उदयकाले सूर्यप्रकाशसहितनक्षत्रयात्रया +ऊर्जिते खभागे वर्तमानेन सूर्येण +अनुगृह्यत इति भावः। एवं सूर्यो नक्षत्रे वर्तमान इव भाव्यते।" इति किञ्चिद् वक्रं समाधानं न तृप्तिकरम्।

#### वाक्यावगतौ भेदः
"य॒दा वै सूर्य॑ उ॒देति॑, अथ॒ नक्ष॑त्र॒न् नैति॑" इति वर्तमाने ऽस्तम् इति शब्दस्याध्याहारः समर्थनीयः। शिष्टं तावद् भट्टभास्करस्य द्वितीयपक्षम् अनुसरति।

तत्र सायणभट्टभास्करौ द्वितीयवाक्यखण्डे सूर्यम् अध्याहरन्ति, नक्षत्रम् इति द्वितीयान्तं गृह्णन्ति, ततो लक्षणया नक्षत्रम् = चिह्नितनक्षत्रस्थानम् इति वदन्ति। नाम - "अथ (सूर्यो) नक्षत्रं (=नक्षत्रस्थानं) नैति " इति तेषां कल्पितवाक्यम्। अनेन पूर्वोक्तदोषो भवति - arbitrariness इति। अथाग्रिमे वाक्यखण्डे पुनर् एव "सूर्य" इति पुनर् उक्तिं निरर्थकीकुर्वन्ति - ननु सूर्य इति द्वितीयवाक्यखण्डे कर्तृत्वे ऽधाहृते सति, तृतीयखण्डे ऽप्य् अन्ववर्तिष्यत।

अहन्तावन् नक्षत्रम् इति प्रथमान्तं गृह्णामि। "कुत्र नैती"त्य् आकाङ्क्षायाम् - अस्तम् इत्य् अध्याहारः स्वाभाविकः। यतः - पूर्वस्मिन् वाक्यखण्डे खलु +उदय-वार्तया खे ज्योतिषो ऽस्तित्वम् उच्यमानम् इति सङ्गतेर् अत्रापि सैव विवक्षा ऽनुवर्तत इति ब्रुवे। पूर्वमेवोदितस्य नक्षत्रस्य खे ऽस्तित्वे विवक्षिते ऽस्तंगमनम् एव वाच्यं शिष्यति। तदेवोच्यते।







