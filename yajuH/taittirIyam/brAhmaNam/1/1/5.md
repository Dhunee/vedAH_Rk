---
title:  ०५, सम्भारसंयुक्तायतनेषु पवमानहवींषि
unicode_script: devanagari
---

## आधानमन्त्रः
प्र॒जाप॑तिर् वा॒चस् स॒त्यम् अ॑पश्यत् ।   
तेना॒ग्निम् आध॑त्त ।   
तेन॒ वै स आ᳚र्ध्नोत् ।   

"भूर् भुव॒स् सुव॒र्" इत्य् आ॑ह ।   
ए॒तद् वै वा॒चस् स॒त्यम् ।   

य ए॒तेना॒ग्निम् आ॑ध॒त्त ऋ॒ध्नोत्य् ए॒व ।   
अथो॑ स॒त्य-प्रा॑शूर्+++(←अश्)+++ ए॒व भ॑वति ।   

### अभिचारे योगः
अथो॒ य ए॒वव्ँ वि॒द्वान् अ॑भि॒-चर॑ति, स्तृणु॒त+++(=हिनस्ति)+++ ए॒वैन᳚म् +++(अभिचर्यमाणम्)+++ ॥35॥  

### सिद्ध्यन्तरम्
"भूर्" इत्य् आ॑ह ।   
प्र॒जा ए॒व तद् यज॑मानस् सृजते ।   

"भुव॒" इत्य् आ॑ह।   
अ॒स्मिन्न् ए॒व लो॒के प्रति॑-तिष्ठति ।  

"सुव॒र्" इत्य् आ॑ह ।   
सु॒व॒र्ग ए॒व लो॒के प्रति॑-तिष्ठति ।

## गार्हपत्याहवनीययोर् विनियोगः
+++(भूर्भुवस्सुवरिति)+++ त्रि॒भिर् अ॒ख्षरै॒र् गार्ह॑पत्य॒म् आद॑धाति ।   
त्रय॑ इ॒मे लो॒काः ।   
ए॒ष्व् ए॑वैन॑ल्ँ लो॒केषु॒ प्रति॑ष्ठित॒म् आध॑त्ते ।  

सर्वै᳚ᳶ प॒ञ्चभि॑र् आहव॒नीय᳚म् +++(आद॑धाति कैः??)+++॥36॥  
सु॒व॒र्गाय॒ वा ए॒ष लो॒कायाधी॑यते॒ यद् आ॑हव॒नीयः॑।  
सुव॒र्ग ए॒वास्मै॑ लो॒के वा॒चस् स॒त्यꣳ सर्व॑म् आप्नोति ।   

त्रि॒भिर् गार्ह॑पत्य॒म् आ द॑धाति, प॒ञ्चभि॑र् आहव॒नीय᳚म्।   
अ॒ष्टौ सम्प॑द्यन्ते ।   
अ॒ष्टाख्ष॑रा गाय॒त्री, गा॑य॒त्रो᳚ ऽग्निः।  
यावा॑न् ए॒वाग्निस् तम् आध॑त्ते ॥37॥  

## अग्नेः प्रणयनय् उच्चता
प्र॒जाप॑तिᳶ प्र॒जा अ॑सृजत ।
ता अ॑स्माथ् सृ॒ष्टाᳶ परा॑चीर् आयन्न् ।   
ताभ्यो॒+++(→तदर्थम्)+++ ज्योति॒र्+++(→अग्निम्)+++  उद्-अ॑गृह्णात् ।   
तञ् ज्योति॒ᳶ पश्य॑न्तीᳶ प्र॒जा अ॒भि-स॒माव॑र्तन्त ।   
उ॒परी॑वा॒ग्निम् उद् गृ॑ह्णीयाद् उ॒द्धरन्॑ +++(प्रणयनार्थं कुण्डात् कुण्डम् अग्निहोत्रादौ)+++ ।   
ज्योति॑र् ए॒व पश्य॑न्तीᳶ प्र॒जा यज॑मानम् अ॒भि स॒माव॑र्तन्ते ।   

## अश्वनयनम्
प्र॒जाप॑ते॒र् अख्ष्य् अ॑श्वयत्+++(=बृहद् अभवत्)+++ ।   
तत् परा॑ ऽपतत् । तद् अश्वो॑ ऽभवत् ।   
तद्+++(→श्वयनाज् जन्म)+++ अश्व॑स्याश्व॒त्वम् ॥38॥  

ए॒ष वै प्र॒जाप॑ति॒र् यद् अ॒ग्निः +++(सर्वदेवतात्मकत्वात्)+++ ।   
प्रा॒जा॒प॒त्यो ऽश्वः॑ ।   
यद् अश्व॑म् पु॒रस्ता॒न् नय॑ति॒, स्वम् ए॒व चख्षु॒ᳶ पश्य॑न् प्र॒जाप॑ति॒र् अनूदे॑ति ।   

व॒ज्री वा ए॒षो यद् अश्वः॑ ।   
यद् अश्व॑म् पु॒रस्ता॒न् नय॑ति, जा॒तान् ए॒व भ्रातृ॑व्या॒न् प्रणु॑दते ।
+++(यद् अश्व॑म्)+++ पुन॒र् आव॑र्तयति॒ , जनि॒ष्यमा॑णान् ए॒व +++(भ्रातृ॑व्या॒न्)+++ प्रति॑-नुदते ।   

### अग्निविभागार्थः
न्य् आ॑हव॒नीयो॒ गार्ह॑पत्यम् +++(महिमानम्)+++ अकामयत ।   
नि-गार्ह॑पत्य आहव॒नीय᳚म् +++(महिमानम् अकामयत)+++ ।   
तौ वि॒भाज॒न्+++(गम्)+++ न+ अश॑क्नोत् +++(प्रजापतिः)+++।   

सो ऽश्व॑ᳶ पूर्व॒-वाड्+++(←वह्+ण्विः)+++ भू॒त्वा प्राञ्च॒म् +++(आहवनीयम् अग्निं)+++ पूर्व॒म् उद॑वहत् ।   
तत् पू᳚र्व॒-वाह॑ᳶ पूर्व-वा॒ट्त्वम् ।   

यद् अश्व॑म् पु॒रस्ता॒न् नय॑ति॒,  विभ॑क्तिर् ए॒वैन॑यो॒स् +++(अग्न्योः)+++ सा ।   
अथो॒ नाना॑वीर्याव् ए॒वैनौ॑ कुरुते ॥40॥  

## अग्नेः प्रणयनय् मध्यमोच्चता
यद् उ॒पर्य् उ॑परि॒ शिरो॒ हरे᳚त्, प्रा॒णान् विच्छि॑न्द्यात् ।   
अ॒धो॑ ऽध॒श् शिरो॑ हरति । +++('उपर्यध्यधसः सामीप्ये' इति द्विर्वचनम्, 'धिगुपर्यादिषु त्रिषु' इति द्वितीया ।)+++   

प्रा॒णाना᳚ङ् गोपी॒थाये॑य॒त्य् अग्रे॑ हरति ।   
अथ॑+ इय॒त्य् +++(→नाभिदघ्ने)+++ अथ॑+इय॑ति +++(→ग्रीवदघ्न)+++ ।    

## मूलम्
त्रय॑ इ॒मे लो॒काः ।
ए॒ष्वे॑वैन॑ल्ँलो॒केषु॒ प्रति॑ष्ठित॒माध॑त्ते ।
## मन्त्रः
त्रय॑ इ॒मे लो॒का ए॒ष्व् ए॑वैन॑ल्ँ लो॒केषु॒ प्रति॑ष्ठित॒म् आध॑त्ते ।   
###  टीका
त्रय इत्यादि । गतम् ॥

## मन्त्रः
प्र॒जाप॑तिर्॒ अग्निम् अ॑सृजत ।   
## मूलम्
सो॑ऽबिभे॒त्प्र मा॑ धख्ष्य॒तीति॑ ॥41॥  
तस्य॑ त्रे॒धा म॑हि॒मान॒व्ँ व्यौ॑हत् ।
शान्त्या॒ अप्र॑दाहाय ।
## मूलम्
सो॑ ऽबिभे॒त् - "प्र मा॑ धख्ष्य॒ती"ति॑ ॥41॥  

तस्य॑ त्रे॒धा म॑हि॒मान॒व्ँ व्यौ॑ह॒च् छान्त्या॒ अप्र॑दाहाय ।   

###  टीका
9प्रजापतिरग्निमित्यादि ॥ एकधा स्थितात् महिम्नोऽबिभ्यत् त्रेधा तं व्यौहत् महत्त्वोपलक्षितमग्नेश्शरीरं त्रेधा विभागेन अल्पमल्पं स्थापितवान् प्रजापतिः । तच्छान्त्यर्थमग्नेरभवत् आत्मनश्च अप्रदाहाय । ततोस्य प्र मा धक्ष्यतीति भीतिश्च निवृत्ता ।
## मूलम्
यत्त्रे॒धाऽग्निरा॑धी॒यते᳚ ।
म॒हि॒मान॑मे॒वास्य॒ तद्व्यू॑हति ।
शान्त्या॒ अप्र॑दाहाय ।
## मन्त्रः
यत् त्रे॒धा ऽग्निर् आ॑धी॒यते᳚ महि॒मान॑म् ए॒वास्य॒ तद् व्यू॑हति॒, शान्त्या॒ अप्र॑दाहाय ।   
###  टीका
यत्त्रेधेत्यादि । गतम् ।
## मन्त्रः
पुन॒र् आव॑र्तयति ।   
म॒हि॒मान॑म् ए॒वास्य॒ सन्द॑धाति ।

###  टीका
पुनरावर्तयतीत्यादि । त्रेधा विभज्य पुनः आहवनीयसमीपमागच्छति । तेन त्रेधाविभक्तं अस्य महिमानं संदधाति संहतमेकत्र स्थापयति विभक्तं पुनरेकीकरोति । केचित्तु प्रयोजककर्तृव्यापारमुपपादयन्त एवमाहुः - त्रेधा प्रतिष्ठाप्य पुनरावृत्त्य आहवनीयं प्रतिष्ठापयतीति प्रतिष्ठा आवर्त्यत इति ॥
## मूलम्
प॒शुर्वा ए॒षः ।
यदश्वः॑ ।
## मन्त्रः
प॒शुर् वा ए॒षो यद् अश्वः॑ ।  

## मूलम्
ए॒ष रु॒द्रः ॥42॥  
यद॒ग्निः ।
## मन्त्रः

ए॒ष रु॒द्रो यद् अ॒ग्निः ।   
###  टीका
10पशुर्वा इत्यादि ॥ अश्वोऽयं पशुः । अग्निरयं च रुद्रः ।
## मूलम्
यदश्व॑स्य प॒दे᳚ऽग्निमा॑द॒ध्यात् ।
रु॒द्राय॑ प॒शूनपि॑दध्यात् ।
## मन्त्रः
यद् अश्व॑स्य प॒दे᳚ ऽग्निम् आ॑द॒ध्याद् , रु॒द्राय॑ प॒शून् अपि॑-दध्यात् ।   
###  टीका

तस्मात् अश्वस्य पदे अग्निनिधानेन रुद्राय पशूनपिदध्यात् ।
## मन्त्रः
अ॒प॒शुर् यज॑मानस् स्यात् ।   
###  टीका
ततः पशुहीनो यजमानः स्यात् ।
## मूलम्
यन्नाक्र॒मये᳚त् ।
अन॑वरुद्धा अस्य प॒शव॑स्स्युः ।
## मन्त्रः
यन् नाक्र॒मये॒द् अन॑वरुद्धा अस्य प॒शव॑स् स्युः ।   
###  टीका
अथैतद्दोषपरिजिहीर्षया अश्वस्य पदं अग्निं नाक्रमयेत् पश्ववरोधो न स्यात् तेषामनाक्रान्तत्वात् । ततस्ते जह्युरेनम् । तस्माद्दोषद्वयं मासंजीति पदस्य पार्श्वे अग्निं निदध्यात् । आद्यादिभ्यस्तसिः ।

## मन्त्रः
पा॒र्श्व॒त आक्र॑मयेत् ।
यथा ऽऽहि॑तस्य +अ॒ग्नेर् अङ्गा॑रा अभ्य् अव॒वर्ते॑रन्न् ।   

###  टीका

पार्श्वं विशिनष्टि - यथा यावति पार्श्वे आहितस्य ज्वलितस्याग्रेः अङ्गाराः अश्वस्य पदमभ्यववर्तेरन् - आक्रम्य पदस्योपरि तिष्ठन्ति तावति पार्थे निदध्यात् ।
## मन्त्रः

अव॑रुद्धा अस्य प॒शवो॒ भव॑न्ति ।   
न रु॒द्रायापि॑-दधाति ॥43॥  

###  टीका

एवं पदस्याङ्गाराभिवर्तनेन पशवोऽवरुद्धा भवन्ति पदे अग्नेरनिधानात् रुद्रायापिहिताश्च न भवन्ति ॥
## मन्त्रः
त्रीणि॑ ह॒वीꣳषि॒ निर्व॑पति ।   
वि॒राज॑ ए॒व विक्रा᳚न्त॒य्ँ यज॑मा॒नो ऽनु॒-विक्र॑मते ।   
## मूलम्
अ॒ग्नये॒ पव॑मानाय ।
अ॒ग्नये॑ पाव॒काय॑ ।
अ॒ग्नये॒ शुच॑ये ।
## मन्त्रः
अ॒ग्नये॒ पव॑मानाया॒॒ग्नये॑ पाव॒काया॒॒ग्नये॒ शुच॑ये।   

## मूलम्

यद॒ग्नये॒ पव॑मानाय नि॒र्वप॑ति ।
पु॒नात्ये॒वैन᳚म् ।


## मन्त्रः
यद् अ॒ग्नये॒ पव॑मानाय नि॒र्वप॑ति , पु॒नात्य् ए॒वैन᳚म् ।
###  टीका
11त्रीणीत्यादि ॥ विराडग्निविशेषः 'सा विराडभवत्' इति प्रसिद्धः । तस्य विक्रान्तं अनुविक्रमते यजमानः ।

का पुनस्तस्य विक्रान्तिः 'सा ततः प्राच्युदक्रामत्'15 इत्यत्र प्रतिपादिता पञ्चधा पुनरग्नेर्विक्रान्तिः । अत्राप्यैन्द्राग्नादित्याभ्यां अनुनिर्वाप्याभ्यां सह पञ्च हवींषि भवन्ति । त्रिग्रहणमुपलक्षणम् । यद्वा - 'सा ततः प्राच्युदक्रामत्' इत्यत्र प्रतिपादितं अन्नप्रजापश्वादिसम्पादनसामर्थ्यं विक्रान्तिः । तत्सामर्थ्यवान्भवति यजमानः एतैर्हविर्भिस्त्रिभिरेव ॥
## मूलम्
यद॒ग्नये॑ पाव॒काय॑ ।
पू॒त ए॒वास्मि॑न्न॒न्नाद्य॑न्दधाति ।
## मन्त्रः

यद् अ॒ग्नये॑ पाव॒काय॑ +++(नि॒र्वप॑ति)+++ पू॒त ए॒वास्मि॑न्न्््् अ॒न्नाद्य॑न् दधाति ।   
###  टीका
12तामेव विक्रान्तिं दर्शयति - यदग्नय इत्यादि ॥ प्रथमेन तावदेनं पुनाति, द्वितीयेन प्रथमभूतेऽस्मिन्नन्नाद्यमादधाति ।
## मूलम्
यद॒ग्नये॒ शुच॑ये ।
ब्र॒ह्म॒व॒र्च॒समे॒वास्मि॑न्नु॒परि॑ष्टाद्दधाति ॥44॥   
## मन्त्रः
यद् अ॒ग्नये॒ शुच॑ये +++(नि॒र्वप॑ति)+++ ब्रह्म-वर्च॒सम् ए॒वास्मि॑न्न् उ॒परि॑ष्टाद् दधाति ॥44॥  

###  टीका
तृतीयेन चास्मिन् ब्रह्मवर्चसं दधाति । उपरिष्टात्पूते अन्नाद्यवति च सम्पन्ने तदुपरि ब्रह्मवर्चसं चास्मिन् स्थापयतीत्येके । अन्नस्यादनं अन्नाद्यं अन्नादनसामर्थ्यं, भावे यत् । ब्रह्मणो वर्चो बलं ब्रसवर्चसम्, 'ब्रह्महस्तिम्याम्' इत्यच् समासान्तः ॥

इति प्रथमे पञ्चमोऽनुवाकः ॥  
