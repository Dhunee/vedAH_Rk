---
title: सर्पबलिः
unicode_script: devanagari

practice_weight: 0
---

अस्य विस्तारो [ऽत्र](../../../../../../general/ArAdhanam/bali/sarpa-baliH/)।

## उपक्रमः
श्रावण्यां पौर्णमास्याम् अस्तमिते स्थालीपाकः ५  

+++(श्रावण्यै पौर्णमास्यै स्वाहा इति श्रावण्याम्।)+++

### किंशुकहोमः
पार्वणवद् आज्यभागान्ते स्थालीपाकाद् +धुत्वा ऽञ्जलिनोत्तरैः प्रतिमन्त्रं +++(३)+++ किंशुकानि जुहोति ६  
+++(किंशुकानि → वसन्त एव सङ्गृहीतानि पलाश-पुष्पाणीति केचित्। कण्टकिनाम् पुष्पाणीत्य् अन्ये।  
अत्र चाञ्जलेस् संस्कारः उपस्तरणादिरवदानधर्मः यथा स्थालीपाके। केचिद् अञ्जलिहोमा लाजहोमवद् यावदुक्तधर्माण एवेति।  
)+++

ज॒ग्धो मश॑को, ज॒ग्धा वितृ॑ष्टिर्, ज॒ग्धो व्य॑द्ध्व॒रः स्वाहा॑ ।  
ज॒ग्धो व्य॑द्ध्व॒रो,  ज॒ग्धो मश॑को,  ज॒ग्धा वितृ॑ष्टि॒स् स्वाहा॑ ।  
ज॒ग्धा वितृ॑ष्टिर्, ज॒ग्धो व्य॑द्ध्व॒रो, ज॒ग्धो मश॑क॒स् स्वाहा॑ ॥ +++(र५ विन्यासे ऽत्र सर्पाकृतिः)+++


### समिद्धोमः
#### मन्त्राः
उत्तराभिस् तिसृभिर् आरग्वध-मय्यस् समिधः ७  

इन्द्र॑ जहि दन्द॒शूकं॑  
प॒क्षिणं॒ यस् स॑रीसृ॒पः ।  
दं॒क्ष्यन्त॑ञ् च द॒शन्त॑ञ् च॒  
सर्वा॒ꣳ॒स् तान् इ॑न्द्र जंभय॒+++(=स्तम्भय)+++ स्वाहा॑ ।  

अ॒प्सुजा॑त॒ सरे॑वृद्ध  
दे॒वाना॒म् अपि॑ हस्त्य ।  
त्वम् अ॑ग्न इन्द्र॒ प्रेषि॑त॒स्  
स नो॒ मा हिꣳ॑सीः॒ स्वाहा॑ ।  

त्राण॑म् असि।  
परि॒त्राण॑म् असि।  
परि॒धिर् अ॑सि ।  
अन्ने॑न मनु॒ष्याꣳ॑स् त्रायसे॒, तृणैः॑ प॒शून्, ग॒र्तेन॑ स॒र्पान्, य॒ज्ञेन॑ दे॒वान्त् स्व॒धया॑ पि॒तॄन्त् स्वाहा॑ ।  


### आज्याहुतिः
आज्याहुतीर् उत्तराः ८  

+++(सर्पाधिपते!)+++ तत् स॒त्यं यत् ते॑ ऽमावा॒स्या॑याञ् च पौर्णमा॒स्याञ् च॒ विष॑ब॒लिꣳ हर॑न्ति॒।  
सर्व॑ उदर-स॒र्पिणः॑ तत् +++(बलिं)+++ ते॒ प्रेर॑ते॒+++(=प्राप्नुवन्ति)+++, त्वयि॒ संवि॑शन्ति।  
त्वयि॑ नस्स॒तस्+++(=आश्रितान्)+++, त्वयि॑ स॒द्भ्यो +++(सर्पेभ्यो)+++, व॒र्षाभ्यो॑ नः॒ परि॑देहि ।  
+++(वर्षऋतौ सर्पबाहुल्यम्।)+++

<div class="js_include" url="/vedAH/yajuH/taittirIyam/sUtram/ApastambaH/gRhyam/ekAgnikANDam/prakIrNam/namo_astu_sarpebhyaH/"  newLevelForH1="2" includeTitle="false"> </div>  

### उत्तराङ्गम्
+++(अञ्जलेर् दर्व्याश् च लेपस्यार्पणं कर्म स्थालीपाकवत्। किंशुकशेषादपि स्विष्टकृते समवदानम् ।)+++

जयादि प्रतिपद्यते ९  

+++("सौविष्टकृतं च स्थालीपाकादेव हुत्वा" इति हरदत्तः।)+++

परिषेचनान्तं कृत्वा  

## बलिनिर्वापः
### बलिहरण-सङ्कल्पः
वाग्यतस् संभारान् आदाय प्राचीम् उदीचीं वा दिशम् उपनिष्क्रम्य  
स्थण्डिलं कल्पयित्वा  
तत्र प्राचीर् उदीचीश् च तिस्रस् तिस्रो लेखा लिखित्वा  
ऽद्भिर् उपनिनीय  
+++(तासां समीपे अपो निनयति - सर्वदेवजनेभ्यो ददाति यथापितृभ्यः पिण्डदाने ।)+++  
तासूत्तरया सक्तून्++(=भृष्ठयवादिचूर्णानि)+++ निवपति +++(ताः सर्वा लेखाः यथा बलिर्व्याप्नुयात्)+++ १०  

नमो॑ अस्तु स॒र्पेभ्यो॒  
ये पार्थि॑वा॒ य आ॑न्तरि॒क्ष्या॑ ये दि॒व्या॑ ये दि॒श्याः॑ ।  
+++(उपक्रमे)+++ तेभ्य॑ इ॒मं ब॒लिꣳ ह॑रिष्यामि ।  
+++(मार्गशीर्ष्यां तु)+++ तेभ्य॑ इ॒मं ब॒लिम॑हार्षम् ।  

### उपस्थानमन्त्राः
तक्ष॑क॒ वैशा॑लेय- धृ॒तरा॑ष्ट्रैरावत॒स् ते जी॑वा॒स्,  
त्वयि॑ नस्स॒तस्+++(=आश्रितान्)+++, त्वयि॑ स॒द्भ्यो +++(सर्पेभ्यो)+++, व॒र्षाभ्यो॑ नः॒ परि॑देहि ।  
धृ॒तरा॑ष्ट्रैरावत॒ तक्ष॑क॒स्ते वै॑शाले॒यो जी॑वा॒स् …।  
अ॒हि॒ꣳ॒सा॒ति॒ब॒लस्ते जी॑वा॒स् …।  
अ॒ति॒ब॒ला॒हि॒ꣳ॒सस्ते जी॑वा॒स्  …।  


ये द॑न्द॒शूकाः॒ पार्थि॑वा॒स्- ताꣳस् त्वम् इ॒तः प॒रो गव्यू॑तिं॒ निवे॑शय ।  
सन्ति॒ वै न॑श् श॒फिन॒स्, सन्ति॑ द॒ण्डिन॒स्, ते वो॒ नेद् +धि॒नसा॒न्, न्येद् यू॒यम् अ॒स्मान् हि॒नसा॑त ।  

तूष्णीं सम्पुष्का+++(=अक्षता)+++ धाना, लाजान्, आञ्जनाभ्यञ्जने, स्थगर+++(=गन्धविशेषः - betel?)+++ +उशीरम् +++(=Vettiver grass)+++ इति +++(६ द्रव्याणि)+++११  

+++(प्रतिदिशम् मन्त्राः।)+++

<div class="js_include" url="/saMskAra/mantraH/lokAntaram/yajuH/dik/samIchI_nAmAsi/"  newLevelForH1="4" includeTitle="false"> </div>  

<div class="js_include" url="/saMskAra/mantraH/lokAntaram/yajuH/dik/hetayo_nAma/"  newLevelForH1="4" includeTitle="false"> </div>  

### प्रत्येत्य गृहपरिषेचनमन्त्रौ
उत्तरैर् उपस्थायापः परिषिच्याप्रतीक्षस् +++(→ पृष्ठतो ऽप्रतीक्षमाणस्)+++ तूष्णीम् एत्य  
"अपश्वेत पदेत्याभ्याम्" उदकुम्भेन त्रिः प्रदक्षिणम् अन्तरतोऽगारं निवेशनं वा परिषिच्य  

अप॑ श्वेत +++(सर्पाधिपते)+++ प॒दा+++(वि३)+++ ज॑हि॒+++(→हन)+++  
पूर्वे॑ण॒ चाप॑रेण च ।  
स॒प्त च॒ मानु॑षीर् इ॒मास् +++(सर्पजातीः- ब्राह्मणानां तिस्रः वैश्यानां द्वे, शूद्राणां च द्वे)+++  
ति॒स्रश्च॑ रा॒जब॑न्धवीः ।  

न वै श्वे॒तस्या॑ऽध्याचा॒रे+++(=आधिपत्ये)+++  
ऽहि॑र् ज॒घान॒ कञ्च॒न ।  
श्वे॒ताय॑ वैद॒र्वाय॒+++(=विदर्बपुत्राय)+++ नमो॒  
नमः॑ श्वे॒ताय॑ वैद॒र्वाय॑ ॥ (17)

+++(युग्मान्)+++ ब्राह्मणान् भोजयेत् +++(स्थालीपाकशेषादिभिः सर्पिष्मद्भिः। उपनयनवद् भुक्तवद्भिर् आशीर्-वचनम्।)+++ १२  
धानाः कुमारान् प्राशयन्ति १  

## व्रतम्
एवम् अत ऊर्ध्वं यद् अशनीयस्य सक्तूनां वैतं बलिं हरेद् आमार्गशीर्ष्याः २

### अनुकल्पः
- पर्वस्व् एव बलिदानेनालमिति केचित् - "तत्स॒त्यं यत्ते॑ऽमावा॒स्या॑याञ्च पौर्णमा॒स्याञ् च॒ विष॑ब॒लिं हर॑न्ति॒ सर्व॑ उदरस॒र्पिणः॑ ।" इति मन्त्रात् प्रायः। 

## अवसानम्
मार्गशीर्ष्यां पौर्णमास्याम् अस्तमिते स्थालीपाकः +++(उपक्रमवत्)+++ ३ +++( मार्गशीर्षायै पौर्णमास्यै स्वाहा।)+++  
अहार्षम् इति बलि-मन्त्रस्य सन्नामः ४  
अत्रैनमुत्सृजति ५

## स्रोतांसि
- मन्त्रपाठे [ऽत्र](https://archive.org/stream/EKAGNIKANDABHASHYAMSAMSKRUTHAM/EKAGNIKANDA%20BHASHYAM%20SAMSKRUTHAM#page/n173/mode/2up)।
- आपस्तम्ब-गृह्यसूत्रे [ऽत्र](https://archive.org/stream/APASTHAMBAGRUHYASUTRAMSUDARSHANAHARADATHA/APASTHAMBA%20GRUHYASUTRAM%20%28SUDARSHANA%2CHARADATHA%29#page/n263/mode/2up)। मूले [अत्र](https://archive.org/stream/APASTHAMBAGRUHYASUTRAMSUDARSHANAHARADATHA/APASTHAMBA%20GRUHYASUTRAM%20%28SUDARSHANA%2CHARADATHA%29#page/n31/mode/2up)। देवतानिर्देशो [ऽत्र](https://archive.org/stream/APASTHAMBAGRUHYASUTRAMSUDARSHANAHARADATHA/APASTHAMBA%20GRUHYASUTRAM%20%28SUDARSHANA%2CHARADATHA%29#page/n151/mode/2up)। 
    - टीका [अत्र](../../../../../vedAH/taittirIyam/ekAgnikANDa-haradatta-TIkA/)।
    - टिप्पनीर् [अत्र](https://checkvist.com/checklists/575296/export.html?export_notes=true&&task_ids=22799169) टीकानुमिता। 
- बोधायन-सूत्रे
    - [TW](https://twitter.com/sammodacharya/status/762117723115573248)।