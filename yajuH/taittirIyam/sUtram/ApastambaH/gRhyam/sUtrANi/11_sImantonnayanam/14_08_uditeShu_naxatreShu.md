+++
title = "१४ ०८ उदितेषु नक्षत्रेषु"

+++
## सूत्रम्
उदितेषु नक्षत्रेषु प्राचीमुदीचीं वा दिशमुपनिष्क्रम्य वत्समन्वारभ्य व्याहृतीश्च जपित्वा वाचं विसृजेत् ।

## अनाकुला
**वत्सः** पुमान् गौश्च भवति ।
व्याहृतयस्समस्ताः याजमानसमाम्नायात् प्रत्येतव्याः ॥८॥

## गृह्यतात्पर्यदर्शनम्
विस्पष्टार्थम् ।
इह केचिद् अध्येतारो "यच्छतो" "विसृजत" इति द्विवचने पठन्ति ।
तस्मिन् पक्षे वाग्-यमनादि-पदार्थ-पञ्चकम् उभौ जायापती कुरुतः ।
केचित्– यवाबन्धनादि सर्वं वधूर् एव ; न पतिर् इति ॥८॥
