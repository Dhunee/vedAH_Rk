+++
title = "१६ ०७ यथा वैषाम्"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/16_chaulam/16_07_yathA_vaiShAm.md"  newLevelForH1="3" title="विश्वास-प्रस्तुतिः" > </div>


## अनाकुला
अथवा **यथा** येन प्रकारेण **एषां** कुमारस्य कुलजानां **कुलधर्मः** प्रवर्तते तथा शिखां करोति ।
एषाम् इति वचनं कर्तुः कुलधर्मो मा भूदिति ।
तेनास्मिन् कर्मणि पितैव कर्तेति नियमो नास्ति ।
अन्यत्र तु सति सम्भवे कुमारकर्मसु तस्यैव नियमः ॥७॥

## गृह्यतात्पर्यदर्शनम्
अथवा– **यथा** येन प्रकारेण **एषां** कुलजानां **कुलधर्मः** प्रवर्तते, तथा शिखा कर्तव्या ।
केचित्–एषामिति वचनात् पितुरन्योऽपि चौलकर्तेति ॥७॥
