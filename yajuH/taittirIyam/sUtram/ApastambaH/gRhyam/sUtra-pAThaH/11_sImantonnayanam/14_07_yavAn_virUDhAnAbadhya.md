+++
title = "१४ ०७ यवान् विरूढानाबध्य"

+++
## सूत्रम्
यवान् विरूढानाबध्य वाचं यच्छत्यानक्षत्रेभ्यः ।

## अनाकुला
**विरूढान्** अङ्कुरितान् सूत्र-बद्धान् आबध्नाति शिरसि वध्वाः ।
सैव वाचं यच्छति ।
एवम् उपदेशो भोजनञ् चास्यास्मिन्न् अहनि नेच्छन्ति ।
यवाश् च प्रागेव वप्तव्याः यथास्मिन् काले विरूढा भवन्ति ॥७॥

## गृह्यतात्पर्यदर्शनम्
अङ्कुरितान् सूत्र-ग्रथितान् **यवान्** वध्वाश् शिरस्याबध्नाति ।
शिरसीति कुतः? आचारात् ॥७॥
