+++
title = "१४ ०२ ब्राह्मणान् भोजयित्वाऽऽशिषो"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/11_sImantonnayanam/14_02_brAhmaNAn_bhojayitvA-.ashiSho.md"  newLevelForH1="3" title="विश्वास-प्रस्तुतिः" > </div>


## अनाकुला
तत्र पूर्वेद्युर् नान्दीश्राद्धम् ।
अथ तस्मिन्न् अहनि **ब्राह्मणान् भोजयित्वा** तैर् भुक्तवद्भिर् **आशिषो वाचयित्वा** अग्नेर् उपसमाधानादि प्रतिपद्यते सकृत्-पात्राणि शलल्य्-आदयश् च, सह शम्याः ॥२॥
अष्टौ प्रधानाहुतयो "धाता ददातु नो रयिम्" इति चतस्रो "यस्त्वाहृदा कीरिणे"ति चतस्रः ॥३॥

## गृह्यतात्पर्यदर्शनम्
इह ब्राह्मण-भोजनाशीर्वचनयोर् विधानं उपनयनवत् क्रमार्थम् ।
पात्रासादन-काले तु यथार्थं शलल्यादीनि सकृद् एवासाद्यानि ।
शम्याश् च परिध्यर्थे ।
**उत्तराः** "धाता ददातु नो रयिम्" इति चतस्रो "यस्त्वा हृदा कीरिणा" इति चतस्र इत्यष्टौ ।
शेषं सुगमम् ॥२॥
