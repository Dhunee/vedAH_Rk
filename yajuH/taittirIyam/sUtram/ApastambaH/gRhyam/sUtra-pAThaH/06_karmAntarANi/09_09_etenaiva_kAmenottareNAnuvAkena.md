+++
title = "०९ ०९ एतेनैव कामेनोत्तरेणानुवाकेन"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/06_karmAntarANi/09_09_etenaiva_kAmenottareNAnuvAkena.md"  newLevelForH1="3" title="विश्वास-प्रस्तुतिः" > </div>


## प्रस्तावः
अथान्यदपि सपत्नीबाधनमाह—

## अनाकुला
**एतेनैव** सपत्नीबाधनेन **कामेन उत्तरेणानुवाकेन** "उदसौ सूर्यो अगात्" इत्यनेन **सदा** अहरहः **आदित्यमुपतिष्ठते ।**
सदार्थक एवकारः पौनर्वाचनिकः ॥९॥

## गृह्यतात्पर्यदर्शनम्
एतस्मिन्नेव कामे वधूः "उदसौ सूर्यो अगात्" इत्यनुवाकेन प्राग्भोजनादहरहरादित्यमुपतिष्ठते ।
सदेति वचनं च सिद्धेऽपि सपत्नीबाधने, यावदविधवा तावन्नित्यमिदमुपस्थानमित्येवमर्थम् ।
केचित्—इदमुपस्थानं पूर्वाधिकारशेषो वा, सपत्नीबाधनकामे कर्मान्तरं वेति ॥९॥
