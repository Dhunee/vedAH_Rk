+++
title = "२२ १४ रथं लब्ध्वा"

+++


<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/26_prakIrNakarmANi/22_14_rathaM_labdhvA.md"  newLevelForH1="3" title="विश्वास-प्रस्तुतिः" > </div>


## प्रस्तावः
इदानीं यदि याच्ञया रथादीनि लब्धानि, तदा केन विधिना स्वीकारः? इत्युत्तरे विधये आरभ्यन्ते—

## अनाकुला
यदि रथो लभ्यते ततस्तं लब्ध्वा योजयति कर्मकरैर्युगधुरोः करोति ।
तं प्राङ्मुखमवस्थाप्य **उत्तरयर्चा** "अङ्कौ न्यङ्कावभित" इत्येतया ।
रथचक्रे उभे सहाभिमृशति पाणिभ्यामुभाभ्याम् । अथवा **पक्षसी** अभिमृशति ।
पक्षसी रथस्येति शेषः पार्श्वे फलके इत्यन्ये ।
नेमी इत्यपरे ।
सकृदेव मन्त्रः ।
पाणिभ्यामुभाभ्यामभिमर्शनम् ।
तथा चाश्वलायनः—"रथमारोक्ष्यन्नाना पाणिभ्यां चक्रे अभिमृशेत् ( आश्व.गृ.२-६-१) इति ॥१४॥

## गृह्यतात्पर्यदर्शनम्
रथश्चेल्लब्धः तं कर्मकरैर्वाहाभ्यां **योजयित्वा**थ तं **प्राञ्चं** प्राङमुखम् **अवस्थाप्य उत्तरया** "अङ्कौ न्यङ्कौ" इत्येतया **रथचक्रे** उभे पाणिभ्यां युगपद् **अभिमृशति** ।
अपि **वा पक्षसी** ईषे ।
अन्यथापि पदार्थमाहुः ॥१४॥
