+++
title = "२२ १३ सनिमित्वोत्तरान् जपित्वाऽर्थम्"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/26_prakIrNakarmANi/22_13_sanimitvottarAn_japitvA-rtham.md"  newLevelForH1="3" title="विश्वास-प्रस्तुतिः" > </div>

## प्रस्तावः
अथावशिष्टानां मन्त्राणां येषु विनियोगस्तानि कर्माणि व्याचष्टे—

<div class="js_include collapsed" url="/vedAH/yajuH/taittirIyam/sUtram/ApastambaH/gRhyam/sUtra-pAThaH/haradattaH/26_prakIrNakarmANi/22_13_sanimitvottarAn_japitvA-rtham.md"  newLevelForH1="4" title="हरदत्तः" > </div>

## गृह्यतात्पर्यदर्शनम्
**सनिर्**याञ्चा भिक्षणम् ।
केचित्—भिक्षणलब्धं धनमिति ।
या सनिः "भिक्षणे निमित्तमाचार्यो विवाहो यज्ञे मातापित्रोर्बुभूर्षार्हतश्च नियमविलोपः" "तत्र गुणान् समीक्ष्य यथाशक्ति देयम्" (आप.ध.२-१०-१,२) इति धर्मशास्त्रेऽवगता, तामुद्दिश्य **इत्वा** गत्वा ।
**उत्तरान्** मन्त्रान् "अन्नमिव ते दृशे भूयासं" इत्यादीन् सप्त **जपित्वा तमर्थं** प्रयोजनं ब्रूयात्, यं भिक्षेत तं बोधयति "आचार्यार्थं भिक्षामि भवन्तम्" इति ।
एवमुत्तरेष्वपि भिक्षणनिमित्तेषु विशेषः विवाहार्थमित्यादिः ।
सप्तमे च मन्त्रे "असा"वित्यत्र समबुद्ध्या दातुर्नामग्रहणम् ॥१३॥
