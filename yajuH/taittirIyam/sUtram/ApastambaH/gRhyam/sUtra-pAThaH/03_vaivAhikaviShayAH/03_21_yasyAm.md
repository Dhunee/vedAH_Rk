+++
title = "०३ २१ यस्याम्"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/03_vaivAhikaviShayAH/03_21_yasyAm.md"  newLevelForH1="3" title="विश्वास-प्रस्तुतिः" > </div>

## प्रस्तावः
अथर्द्धिनिश्चये एकीयं मतमाह–

<div class="js_include collapsed" url="/vedAH/yajuH/taittirIyam/sUtram/ApastambaH/gRhyam/sUtra-pAThaH/haradattaH/03_vaivAhikaviShayAH/03_21_yasyAm.md"  newLevelForH1="4" title="हरदत्तः" > </div>

## गृह्यतात्पर्यदर्शनम्
**यस्यां** कन्यायां वरस्य **मनश्चक्षुषोर्निबन्धः** नितरां बन्धनं, यस्यामासक्त्यतिशयेन मनश्चक्षुषी निबद्धे अव तिष्ठत इत्यर्थः ।
**तस्यां **जायायां सत्यां धर्मादीनां समृद्धिः,** नेतरत् **गुणदोषानुदर्शनम् **आद्रियेत** इत्येके ब्रूवते ।
एतदुक्तं भवति– अत्र मनश्चक्षुषोर्निबन्ध एवादरणे कारणम्, न तु ज्योतिषादिना ज्ञाता गुणाः ।
तथा तदभाव एव परिवर्जने कारणम्, न स्वापादयो दोषा इति ।
उभयोरपि मतयोर्दत्तादीनां निषेधमाद्रियेतैव; "सवर्णापूर्वशास्त्रविहितायाम्" (आप.ध. २-१३-१.) "असमानार्षगोत्रजाम्" "पञ्चमात् सप्तमादूर्ध्वम्" इत्यादिवचनजातात् ॥२१॥
इत्थं सुदर्शनार्येण गृह्यतात्पर्यदर्शनम् ॥
प्रथमे पटलेऽकारि यथाभाष्यं यथामति ॥
इति श्रीसुदर्शनाचार्यकृते गृह्यतात्पर्यदर्शने तृतीयः खण्डः ॥
समाप्तश्च प्रथमः पटलः
