+++
title = "१३ १० दधि मध्विति"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/10_madhuparkaH/13_10_dadhi_madhviti.md"  newLevelForH1="3" title="विश्वास-प्रस्तुतिः" > </div>


## अनाकुला
**वर्षीयसा** बृहता **कांस्येन** पात्रेण मधुपर्कं प्राह ।
कांस्येन वर्षीयसा पिधायेत्येवमपि सम्बन्धः ।
तेनोभयोः पात्रयोः कांस्यनियमः सिद्धो भवति ।
इतिशब्दः प्रकारे–दधि मध्विति वा पयो मध्विति वेति ॥१०॥

## गृह्यतात्पर्यदर्शनम्
दधि मध्वित्येतद् द्वयं नियमविधानात् कस्मिंश्चित्पात्रे संसृज्य, ततो वर्षीयसा बृहता कांस्येन पात्रेण पिधाय ।
शेषं व्यक्तम् ।
अन्ये तु अपिधानं कांस्यं प्रदर्शनार्थम्, तेनेतरदपि कांस्यमेवेति ॥१०॥
