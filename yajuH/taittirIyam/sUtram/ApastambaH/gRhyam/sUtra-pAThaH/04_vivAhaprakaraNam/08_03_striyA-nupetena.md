+++
title = "०८ ०३ स्त्रियाऽनुपेतेन"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/04_vivAhaprakaraNam/08_03_striyA-nupetena.md"  newLevelForH1="3" title="विश्वास-प्रस्तुतिः" > </div>

## प्रस्तावः
"यस्याग्नौ न क्रियते न तद्भोक्तव्यम्" (आप.ध.२-१५-११.) इति धर्मशास्त्रवचनात् शरीरस्थित्यर्थमपि भोजनं द्विजस्य वैश्वदेवशेषेणैव भवितव्यम् ।
चतूरात्रमहूयमानोऽग्निर्लौकिकस्सम्पद्यते" इति वचनादहुतेऽग्निहोत्रे सर्वक्रत्वर्थोऽग्निर्लौकिकस्स्यात् ।
ततश्च ज्वरादिभिरुपद्रवे सत्यपि वैश्वदेवाग्निहोत्रादेः तत्प्रायश्चित्तानां वा होमानामवश्यकार्यत्वाद् ऋत्विगन्तरालाभे सत्यपि द्वयोरपि स्त्र्यनुपेतयोः येन केनचित् प्रकारेण मन्त्र लिङ्गलोपेनापि तत्र प्रसक्तिः ।
तथा वैश्वदेवस्य श्राद्धादिषु "अथ गृहमेधिनो यदशनीयस्य होमा बलयश्च" (आप.ध. २-३-१२.) इति वचनात्, सुवर्चका यवक्षाराभ्यां लवणेन चावरान्नेन च कोशधान्यापरनाम्ना माषादिना तिलव्यतिरिक्तेन संसृष्टस्यापि भवति हविषो होमे प्रसक्तिः ।
तदुभयनिषेधार्थमाह—

<div class="js_include collapsed" url="/vedAH/yajuH/taittirIyam/sUtram/ApastambaH/gRhyam/sUtra-pAThaH/haradattaH/04_vivAhaprakaraNam/08_03_striyA-nupetena.md"  newLevelForH1="4" title="हरदत्तः" > </div>

## गृह्यतात्पर्यदर्शनम्
स्त्रिया **अनुपेतेन** अनुपनीतेन च **होमं** होममात्रं श्रौतं स्मार्तं च शिष्टाः **परिचक्षते** वर्जयन्ति यस्मात् तस्मादेव ताभ्यां न होतव्यमिति वाक्यशेषः ।
होममिति च सामान्याभिधानेन श्रौतहोमेऽपि स्त्र्यनुपनीतौ शिष्टाः वर्जयन्तीति ज्ञापनात् गार्ह्याधिकारापवादः ।
क्षारेत्यादि वायाख्यातप्रायमेव ।
यत्तु धर्मशास्त्रे "न क्षारलवणहोमो विद्यते ।
तथावरान्नसंसृष्टस्य च" (आप.ध.२-१५-१२,१३.) इति तत्
"उदीचीनमुष्णं भस्मापोह्य तस्मिन् जुहुयात्" (आप.ध.२-१५-१४.) इति विधानार्थोऽनुवादः ।
यदपि तत्रेव "न स्त्री जुहुयात् नानुपेतः" (आप.ध.२-१५-१५,१६)इति तत् क्षारादि यथोष्णभस्मनि हूयते, तथा तस्मिन्नपि स्त्र्यनुपनीताभ्यां न होतव्यमिति निषेद्धुम् ॥३॥
