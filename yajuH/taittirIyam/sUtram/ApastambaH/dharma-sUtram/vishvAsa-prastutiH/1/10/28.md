+++
title = "२८"

+++
यथा कथा च परपरिग्रहमभिमन्यते स्तेनो ह भवतीति कौत्सहारीतौ तथा कण्वपुष्करसादी १   

सन्त्यपवादाः परिग्रहेष्विति वार्ष्यायणिः २  

शम्योषा युग्यघासो न स्वामिनः प्रतिषेधयन्ति ३   

अतिव्यपहारो व्यृद्धो भवति ४   

सर्वत्रानुमतिपूर्वमिति हारीतः ५  

न पतितमाचार्यं ज्ञातिं वा दर्शनार्थो गच्छेत् ६  

न चास्माद्भोगानुपयुञ्जीत ७  

यदृच्छासंनिपात उपसंगृह्य तूष्णीं व्यतिव्रजेत् ८    

माता पुत्रत्वस्य भूयांसि कर्माण्यारभते तस्यां शुश्रूषा नित्या पतितायामपि ९  

न तु धर्मसंनिपातः स्यात् १०  


अधर्माहृतान्भोगाननुज्ञाय न वयं चाधर्मश्चेत्यभिव्याहृत्याधोनाभ्युपरिजान्वाछाद्य त्रिषवणमुदकमुपस्पृशन्नक्षीराक्षारालवणं भुञ्जानो द्वादश वर्षाणि नागारं प्रविशेत् ११   

ततः सिद्धिः १२   

अथ संप्रयोगः स्यादार्यैः १३   

एतदेवान्येषामपि पतनीयानाम् १४  



गुरुतल्पगामी तु सुषिरां सूर्मिं प्रविश्योभयत आदीप्याभिदहेदात्मानम् १५  

मिथ्यैतदिति हारीतः १६  

यो ह्यात्मानं परं वाभिमन्यते +++(=हन्ति)+++ ऽभिशस्त एव स भवति १७   

एतेनैव विधिनोत्तमादुच्छ्वासाच्चरेत् । नास्यास्मिंल् लोके प्रत्यापत्तिर्विद्यते । कल्मषं तु निर्हण्यते १८  



दारव्यतिक्रमी खराजिनं बहिर्लोम परिधाय दारव्यतिक्रमिणे भिक्षामिति सप्तागाराणि चरेत् । सा वृत्तिः षण्मासान् १९    

स्त्रियास्तु भर्तृव्यतिक्रमे कृच्छ्रद्वादशरात्राभ्यासस्तावन्तं कालम् २०  

अथ भ्रूणहा श्वाजिनं खराजिनं वा बहिर्लोम परिधाय पुरुषशिरः प्रतीपानार्थमादाय २१   


