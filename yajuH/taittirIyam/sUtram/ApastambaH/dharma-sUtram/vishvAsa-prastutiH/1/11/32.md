+++
title = "३२"

+++

प्रवचनयुक्तो वर्षाशरदं मैथुनं वर्जयेत् १  

मिथुनीभूय च न तया सह सर्वां रात्रिं शयीत २  

शयानश्चाध्यापनं वर्जयेत् ३   

न च तस्यां शय्यायामध्यापयेद्यस्यां शयीत ४   

अनाविःस्रगनुलेपणः स्यात् ५   

सदा निशायां दारं प्रत्यलंकुर्वीत ६   

सशिरावमज्जनमप्सु वर्जयेत् ७   

अस्तमिते च स्नानम् ८  

पालाशमासनं पादुके दन्तप्रक्षालनमिति च वर्जयेत् ९   

स्तुतिं च गुरोः समक्षं यथा सुस्नातमिति १०  

आ निशाया जागरणम् ११   

अनध्यायो निशायामन्यत्र धर्मोपदेशाच्छिष्येभ्यः +++(निशा रात्रेर् मध्यभागः)+++१२   

मनसा वा स्वयम् १३  

ऊर्ध्वम् अर्धरात्राद् अध्यापनम् १४  

नापररात्रमुत्थायानध्याय इति संविशेत् १५   

काममपश् शयीत १६   

मनसा वाधीयीत १७  

क्षुद्रान्क्षुद्राचरितांश्च देशान्न सेवेत १८  

सभाः समाजांश्च १९   

समाजं चेद्गच्छेत् प्रदक्षिणीकृत्यापेयात् २०  

नगरप्रवेशनानि च वर्जयेत् २१  

प्रश्नं च न विब्रूयात् २२  

अथाप्युदाहरन्ति २३  

मूलं तूलं वृहति दुर्विवक्तुः प्रजां पशूनायतनं हिनस्ति । "धर्मप्रह्राद! न कुमालनाय" रुदन्ह मृत्युर्व्युवाच प्रश्नमिति २४  

गार्दभं यानमारोहणे विषमारोहणावरोहणानि च वर्जयेत् २५  

बाहुभ्यां च नदीतरम् २६  

नावां च सांशयिकीम् २७  

तृणच्छेदनलोष्टविमर्दनाष्ठेवनानि चाकारणात् २८  

यच्चान्यत्परिचक्षते यच्चान्यत्परिचक्षते २९  



इत्येकादशः पटलः

इति प्रथमोऽध्यायः