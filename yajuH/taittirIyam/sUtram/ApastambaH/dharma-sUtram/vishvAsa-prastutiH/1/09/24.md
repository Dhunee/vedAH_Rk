+++
title = "२४"

+++
क्षत्रियं हत्वा गवां सहस्रं वैरयातनार्थं दद्यात् १   

शतं वैश्ये २   

दश शूद्रे ३   

ऋषभश्चात्राधिकः सर्वत्र प्रायश्चित्तार्थः ४  

स्त्रीषु चैतेषामेवम् ५  

पूर्वयोर्वर्णयोर्वेदाध्यायं हत्वा सवनगतं वाभिशस्तः ६   

ब्राह्मणमात्रं च ७   

गर्भं च तस्याविज्ञातम् ८  

आत्रेयीं +++(=ऋतुस्नाताम्)+++ च स्त्रियम् ९  

तस्य निर्वेषः +++(=प्रायश्चित्तम्)+++ १०  

अरण्ये कुटिं कृत्वा वाग्यतः शवशिरध्वजोऽर्धशाणीपक्षमधोनाभ्युपरिजान्वाच्छाद्य ११   

तस्य पन्था अन्तरा वर्त्मनी १२   

दृष्ट्वा चान्यमुत्क्रामेत् १३   

खण्डेन लोहितकेन शरावेण ग्रामे प्रतिष्ठेत १४   

कोऽभिशस्ताय भिक्षामिति सप्तागाराणि चरेत् १५   

सा वृत्तिः १६   

अलब्धोपवासः १७   

गाश्च रक्षेत् १८  

तासां निष्क्रमणप्रवेशने द्वितीयो ग्रामेऽर्थः १९  

द्वादश वर्षाणि चरित्वा सिद्धः सद्भिः संप्रयोगः २०  

आजिपथे वा कुटिम्कृत्वा ब्राह्मणगव्योपजिगीषंआणो वसेत्त्रिः प्रतिराद्धोऽपजित्य वा मुक्तः २१  

आश्वमेधिकं वावभृथमवेत्य मुच्यते २२

धर्मार्थसंनिपातेऽर्थग्राहिण एतदेव २३   


गुरुं हत्वा श्रोत्रियं वा कर्मसमाप्तमेतेनैव विधिनोत्तमादुच्छ्वासाच्चरेत् २४   

नास्यास्मिंल्लोके प्रत्यापत्तिर्विद्यते कल्मषं तु निर्हण्यते २५   

