+++
title = "११"

+++

{अनध्ययनम्} काण्डोपाकरणे चामातृकस्य १   

काण्डसमापने चापितृकस्य २

मनुष्यप्रकृतीनां च देवानां यज्ञे भुक्त्वेत्येके ३   

पर्युषितैस्तण्डुलैराममांसेन च नानध्यायाः ४   

तथौषधिवनस्पतिमूलफलैः ५  

यत्काण्डमुपाकुर्वीत यस्य चानुवाक्यं कुर्वीत न तत्तदहरधीयीत ६  

उपाकरणसमापनयोश्च पारायणस्य तां विद्याम् ७  

वायुर्घोषवान्भूमौ वा तृण संवाहो वर्षति वा यत्र धाराः प्रवहेत् ८   

ग्रामारण्ययोश्च सन्धौ ९  

महापथे च १०  

विप्रोष्य च समध्ययनं तदहः ११  

स्वैरिकर्मसु च १२  

यथा पाद प्रक्षालनोत्सादनानुलेपनाणीति १३  

तावन्तं कालं नाधीयीताध्यापयेद्वा १४   

सन्ध्योः १५  

तथा वृक्षमारूढः १६  

अप्सु चावगाढः १७   
नक्तं चापावृते १८   

दिवा चापिहिते १९  

अविहितमनुवाकाध्ययनमाषाढवासन्तिकयोः +++(=वसन्तोत्सवः)+++ २०   

नित्यप्रश्नस्य चाविधिना २१  

तस्य विधिः २२  

अकृतप्रातराश उदकान्तं गत्वा प्रयतः शुचौ देशेऽधीयीत यथाध्यायम् उत्सृजन् वाचा २३  
मनसा चानध्याये २४  

विद्युति चाभ्यग्रायां स्तनयित्नाव् अप्रायत्ये प्रेतान्ने नीहारे च मानसं परिचक्षते २५  

श्राद्धभोजन एवैके २६

विद्युत्स्तनयित्नुर्वृष्टिश्चापर्तौ यत्र संनिपतेयुस्तस्त्र्यहमनध्यायः २७  

यावद्भूमिर्व्युदकेत्येके २८  

एकेन द्वाभ्यां वैतेषामाकालम् २९  

सूर्याचन्द्रमसोर्ग्रहणे भूमिचलेऽपस्वान उल्कायामग्न्युत्पाते च सर्वासां विद्यानां सार्वकालिकमाकालम् ३०  

अभ्रं चापर्तौ सूर्याचन्द्र मसोः परिवेष इन्द्र धनुः प्रतिसूर्यमत्स्यश्च वाते पूतीगन्धे नीहारे च सर्वेष्वेतेषु तावन्तं कालम् ३१  

मुहूर्तं विरते वाते ३२  

सलावृक्यामेकसृक इति स्वप्नपर्यान्तम् ३३  

नक्तं चारण्येऽनग्नावहिरण्ये वा ३४  

अननूक्तं चापर्तौ छन्दसो नाधीयीत ३५    

{अननूक्तं} प्रदोषे च ३६  

सार्वकालिकमाम्नातम् +++(=अधीतम्)+++ {अध्येतव्यम्} ३७

यथोक्तमन्यदतः परिषत्सु ३८  



इति तृतीयः पटलः