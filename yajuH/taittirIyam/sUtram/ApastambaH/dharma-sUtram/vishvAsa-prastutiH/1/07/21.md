+++
title = "२१"

+++

मुञ्जबल्बजैर्मूलफलैः १  

तृणकाष्ठैरविकृतैः २  

नात्यन्तमन्ववस्येत् ३  

वृत्तिं प्राप्य विरमेत् ४  

न पतितैः संव्यवहारो विद्यते ५   

तथापपात्रैः ६  

अथ पतनीयानि ७  

स्तेयम्, आभिशस्त्यं +++(=ब्रह्महत्या)+++, पुरुषवधो, ब्रह्मोज्झं, गर्भशातनम्, मातुः पितुरिति योनिसंबन्धे सहापत्ये स्त्रीगमनं, सुरापानम्, असंयोग-संयोगः ८  

गुर्वीसखिं गुरुसखिं च गत्वा ऽन्यांश् च परतल्पान् ९  

नागुरुतल्पे पततीत्येके १०  

अधर्माणां तु सततम् आचारः ११  

अथाशुचिकराणि १२  

शूद्र-गमनमार्यस्त्रीणाम् १३   

प्रतिषिद्धानां मांसभक्षणम् १४  

+++(यथा -)+++ शुनो मनुष्यस्य च कुक्कुटसूकराणां ग्राम्याणां क्रव्यादसाम् १५   

मनुष्याणां मूत्रपुरीषप्राशनम् १६  

शूद्रोच्छिष्टमपपात्रागमनं चार्याणाम् १७   

एतान्यपि पतनीयानीत्येके १८   

अतोऽन्यानि दोषवन्त्यशुचिकराणि भवन्ति १९

दोषं बुद्ध्वा न पूर्वः परेभ्यः पतितस्य समाख्याने स्याद्वर्जयेत्त्वेनं धर्मेषु २०  



इति सप्तमः पटलः