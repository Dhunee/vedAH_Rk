+++
title = "२०"

+++
नेमं लौकिकमर्थं पुरस्कृत्य धर्मांश्चरेत् १  

निष्फला ह्यभ्युदये भवन्ति २   

तद्यथाम्रे फलार्थे निर्मिते छाया गन्ध इत्यनूत्पद्येते । एवं धर्मं चर्यमाणमर्था अनूत्पद्यन्ते ३  

नो चेदनूत्पद्यन्ते न धर्महानिर् भवति ४  

अनसूयुर्दुष्प्रलम्भः स्यात्कुहक-शठ-नास्तिक-बालवादेषु ५  

न धर्माधर्मौ चरत आवं स्व इति । न देवगन्धर्वा न पितर इत्याचक्षतेऽयं धर्मोऽयमधर्म इति ६  

यत्त्वार्याः क्रियमाणं प्रशंसन्ति स धर्मो यद्गर्हन्ते सोऽधर्मः ७  

सर्वजनपदेष्वेकान्तसमाहितमार्याणाम्वृत्तं सम्यग्विनीतानां वृद्धानामात्मवतामलोलुपानामदाम्भिकानां वृत्तसादृश्यं भजेत ८  


एवम् उभौ लोकाव् अभिजयति ९   
अविहिता ब्राह्मणस्य वणिज्या १०  

आपदि व्यवहरेत पण्यानामपण्यानि व्युदस्यन् +++(=वर्जयन्)+++ ११  

यान्रसान्रागान्गन्धानन्नं चर्म गवां वशां श्लेष्मोदके तोक्मकिण्वे पिप्पलिमरीचे धान्यं मांसमायुधं सुकृताशां च १२  

मनुष् तिलतण्डुलांस्त्वेव धान्यस्य विशेषेण न विक्रीणीयात् १३  

अविहितश्चैतेषां मिथो विनिमयः १४  

अन्नेन चान्नस्य मनुष्याणां च मनुस्यै रसानां च रसैर्गन्धानां च गन्धैर्विद्यया च विद्यानाम् १५  

अक्रीतपण्यैर्व्यवहरेत १६

