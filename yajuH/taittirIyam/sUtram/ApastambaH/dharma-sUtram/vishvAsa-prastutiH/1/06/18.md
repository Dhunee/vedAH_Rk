+++
title = "१८"

+++
मध्वामं मार्गं मांसं भूमिर् मूलफलानि रक्षा-गव्यूतिर्-निवेशनं युग्यघासश् चोग्रतः प्रतिगृह्याणि १  

एतान्यपि नानन्तेवास्याहृतानीति हारीतः २   

आमं वा गृह्णीरन् ३  

कृतान्नस्य वा विरसस्य ४  

न सुभिक्षाः स्युः ५  

स्वयमप्यवृत्तौ सुवर्णं दत्त्वा पशुं वा भुञ्जीत ६   

नात्यन्तमन्ववस्येत् ७  

वृत्तिं प्राप्य विरमेत् ८  

त्रयाणां वर्णानां क्षत्रियप्रभृतीनां समावृत्तेन न भोक्तव्यम् ९  

प्रकत्या ब्राह्मणस्य भोक्तव्यं कारणादभोज्यम् १०

यत्राप्रायश्चित्तं कर्मासेवते प्रायश्चित्तवति ११

चरितनिर्वेषस्य भोक्तव्यम् १२  

सर्ववर्णानां स्वधर्मे वर्तमानानां भोक्तव्यं, शूद्र-वर्जमित्येके १३  


+++(शूद्रस्य)+++ तस्यापि धर्मोपनतस्य +++(= धर्मार्थम् आश्रितस्य)+++ १४  

सुवर्णं दत्वा पशुं वा भुञ्जीत नात्यन्तमन्ववस्येद्वृत्तिं प्राप्य विरमेत् १५  

सङ्घान्नमभोज्यम् १६  

परिक्रुष्टं +++(=सर्वान् भोजनार्थम् आह्वान्ति ये)+++ च १७  

सर्वेषां च शिल्पाजीवानाम् १८  

ये च शस्त्रमाजीवन्ति १९  

ये चाधिम् +++(भाटकग्राहकाः)+++ २०  

भिषक् २१  

वार्धुषिकः +++(वृद्ध्युपजीविनः)+++ २२  

दीक्षितोऽक्रीतराजकः २३  

अग्नीषोमीयसंस्थायामेव २४  

हुतायां वा वपायां दीक्षितस्य भोक्तव्यम् २५  

यज्ञार्थे वा निर्दिष्टे शेषाद्भुञ्जीरन्न् इति हि ब्राह्मणम् २६  

क्लीबः २७  

राज्ञां प्रैषकरः २८  

अहविर्याजी २९  

चारी ३०   

अविधिना च प्रव्रजितः ३१  

यश्चाग्नीनपास्यति ३२  

यश्च सर्वान्वर्जयते, सर्वान्नी च श्रोत्रियो +++(ऽपि)+++, निराकृतिर् +++(=अस्वाध्यायः)+++ वृषलीपतिः ३३  


