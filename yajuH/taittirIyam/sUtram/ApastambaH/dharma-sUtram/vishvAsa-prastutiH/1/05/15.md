+++
title = "१५"

+++
उपासने गुरूणां वृद्धानामतिथीनां होमे जप्यकर्मणि भोजन आचमने स्वाध्याये च यज्ञोपवीती स्यात् १  

भूमिगतास्वप्स्वाचम्य प्रयतो भवति २  

यं वा प्रयत आचामयेत् ३  

न वर्षधारास्वाचामेत् ४   

तथा प्रदरोदके +++(स्वयंभुवि गर्ते)+++ ५  

तप्ताभिश्चाकारणात् ६  

- रिक्तपाणिर् वयस उद्यम्याप उपस्पृशेत् ७  

शक्तिविषये न मुहूर्तमप्यप्रयतः स्यात् ८  

नग्नो वा ९  

नाप्सु सतः प्रयमणम्विद्यते १०  

उत्तीर्य त्वाचामेत् ११  

नाप्रोक्षितमिन्धनमग्नावादध्यात् १२  

मूढस्वस्तरे चासंस्पृशन्न् अन्यानप्रयतान्प्रयतो मन्येत १३   

तथा तृणकाष्ठेषु निखातेषु १४  

प्रोक्ष्य वास उपयोजयेत् १५  

- शूनोपहतः सचेलो ऽवगाहेत १६  

प्रक्षाल्य वा तं देशम् अग्निना संस्पृश्य पुनः प्रक्षाल्य पादौ चाचम्य प्रयतो भवति १७  

अग्निं नाप्रयत आसीदेत् १८  
इषुमात्रादित्येके १९  

न चैनमुपधमेत् २०

खट्वायां च नोपदध्यात् २१  

प्रभूतैधोदके ग्रामे यत्रात्माधीनं प्रयमणं तत्र वासो धार्म्यो ब्राह्मणस्य २२  

- मूत्रं कृत्वा पुरीषं वा मूत्रपुरीष-लेपान् अन्नलेपान् उच्छिष्टलेपान् रेतसश् च ये लेपास्, तान् प्रक्षाल्य पादौ च, +आचम्य प्रयतो भवति २३  

