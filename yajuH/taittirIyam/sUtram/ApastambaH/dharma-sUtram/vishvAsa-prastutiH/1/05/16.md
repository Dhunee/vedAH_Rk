+++
title = "१६"

+++


तिष्ठन्न+आचामेत्प्रह्वो वा १  


आसीनस्त्रिराचामेद्धृदयङ्गमाभिरद्भिः २   

त्रिरोष्ठौ परिमृजेत् ३  

द्विरित्येके ४  

सकृदुपस्पृशेत् ५  

द्विरित्येके ६  

दक्षिणेन पाणिना सव्यं प्रोक्ष्य, पादौ शिरश्चेन्द्रियाण्युपस्पृशेच् चक्षुषी नासिके श्रोत्रे च ७  

अथाप उपस्पृशेत् ८   

भोक्ष्यमाणस्तु प्रयतोऽपि द्विराचामेद्द्विः परिमृजेत्सकृदुपस्पृशेत् ९  


श्यावान्तपर्यन्ताव् ओष्ठाव् उपस्पृश्याचामेत् १०  

- न श्मश्रुभिर् उच्छिष्टो भवत्य् अन्तरास्ये सद्भिर् यावन् न हस्तेनोपस्पृशति ११  

- य आस्याद्बिन्दवः पतन्त उपलभ्यन्ते तेष्वाचमनं विहितम् १२

ये भूमौ न तेष्वाचामेदित्येके १३  

- स्वप्ने क्षवथौ शृङ्खाणिका+++(=नासामलम्)+++-ऽऽश्र्व्-आलम्भे, लोहितस्य केशानाम्, अग्नेर्, गवां, ब्राह्मणस्य, स्त्रियाश् चालम्भे, महापथं च गत्वा ऽमेध्यं चोपस्पृश्याप्रयतं च मनुष्यं, नीवीं च परिधाय +अप उपस्पृशेत् १४

आर्द्रं वा शकृद् ओषधीर् भूमिं वा १५  

हिंसार्थेनासिना मांसं छिन्नमभोज्यम् १६  

दद्भिरपूपस्य नापच्छिन्द्यात् १७  

यस्य कुले म्रियेत न तत्रानिर्दशे भोक्तव्यम् १८  

तथानुत्थितायां सूतिकायाम् १९   

अन्तःशवे च २०  


अप्रयतोपहतमन्नमप्रयतं न त्वभोज्यम् २१   

अप्रयतेन तु शूद्रेणोपहृतमभोज्यम् २२  

यस्मिंश्चान्ने केशः स्यात् +++(पाकावस्थायां सति भिन्ना वार्ता)+++ २३  

अन्यद्वामेध्यम् २४  

अमेध्यैरवमृष्टम् २५  

कीटो वामेध्यसेवी २६  

मूषकलाङ्गं वा २७  

पदा वोपहतम् २८  

सिचा +++(वस्त्राञ्चलेन)+++ वा २९  

शुना वापपात्रेण वा दृष्टम् ३०  

सिचा वोपहृतम् ३१  

दास्या वा नक्तमाहृतम् ३२  

भुञ्जानं वा ३३  


