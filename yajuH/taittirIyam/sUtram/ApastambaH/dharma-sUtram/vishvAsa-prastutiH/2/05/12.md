+++
title = "१२"

+++


शक्तिविषयेण द्र व्याणि दत्वा वहेरन्स आसुरः १  

दुहितृमतः प्रोथयित्वा वहेरन्स राक्षसः २  

तेषां त्रय आद्याः प्रशस्ताः पूर्वः पूर्वः श्रेयान् ३  

यथा युक्तो विवाहस्तथा युक्ता प्रजा भवति ४  



पाणिसमूढं ब्राह्मणस्य नाप्रोक्षतमभितिष्ठेत् ५   
अग्निं ब्राह्मणं चान्तरेण नातिक्रामेत् ६  

ब्राह्मणांश्च ७  

अनुज्ञाप्य वातिक्रामेत् ८  

अग्निमपश्च न युगपद्धारयीत ९  

नानाग्नीनां च संनिवापं वर्जयेत् १०  

प्रतिमुखमग्निमाह्रियमाणम् नाप्रतिष्ठितं भूमौ प्रदक्षिणीकुर्यात्  +++(प्रतिष्ठिते तु प्रदक्षिणीकुर्यात्)+++११   

पृष्ठतश्चात्मनः पाणी न संश्लेषयेत् १२  

स्वपन्न् अभिनिम्रुक्तो +++(=सूर्यास्तसमये निद्रालुः)+++ नाश्वान् +++(=अनश्नन्)+++ वाग्यतो रात्रिमासीत । श्वोभूत उदकमुपस्पृश्य वाचं विसृजेत् १३  

स्वपन्न् अभ्युदितो +++(नाम सूर्योदये निद्रालुः)+++ नाश्वान्+++(=अनश्नन्)+++ वाग्यतोऽहस्तिष्ठेत् १४  

आतमितोः प्राणमायच्छेदित्येके +++(तावद् वा प्राणान् आयमयेद् यावद् अङ्गग्लानिर् न स्यात्)+++१५  

स्वप्नं वा पापकं दृष्ट्वा १६  

अर्थं वा सिषाधयिषन् १७   

नियमातिक्रमे चान्यस्मिन् १८  

दोषफलसंशये न तत्कर्तव्यम् १९  

एवमध्यायानध्याये २०  

न संशये प्रत्यक्षवद्ब्रूयात् २१  

अभिनिम्रुक्ताभ्युदित+++(=सन्ध्याशायिनौ)+++-कुनखि-श्यावदा-ऽग्रदिधिषु +++(=कनिष्ठाया वोढा)+++-दिधिषूपति +++(अग्रदिधिषौ ज्येष्ठायाः पश्चाद् वोढा)+++-पर्याहित-परीष्ट-परिवित्त+++(=अकृतविवाहः कनिष्ठे कृतविवाहे)+++-परिविन्न+++(=कनिष्ठे भागग्राहिणि ज्येष्ठः)+++-परिविविदानेषु +++(=परिविन्न-भ्राता)+++ चोत्तरोत्तरस्मिन्न् अशुचिक रनिर्वेषो गरीयान्गरीयान् २२   

तच्च लिङ्गं +++(=कुनखित्वादिकम्)+++ चरित्वोद्धार्यमित्येके २३  


इति पञ्चमः पटलः