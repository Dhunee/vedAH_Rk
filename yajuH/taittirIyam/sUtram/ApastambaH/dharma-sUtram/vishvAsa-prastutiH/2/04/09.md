+++
title = "०९"

+++


श्वोभूते यथामनसं तर्पयित्वा संसाधयेत् १  

यानवन्तमा यानात् २   

यावन्नानुजानीयादितरः ३  

अप्रतीभायां +++(बुद्धौ न जातायाम्)+++ सीम्नो निवर्तेत ४  


सर्वान्वैश्वदेवे भागिनः कुर्वीता श्व-चाण्डालेभ्यः ५  

नानर्हद्भ्यो दद्याद् इत्य् एके ६  

उपेतः स्त्रीणामनुपेतस्य चोच्छिष्टं वर्जयेत् ७   

सर्वाण्युदकपूर्वाणि दानानि ८  

यथाश्रुति विहारे +++(=यागशालायाम्)+++९   

ये नित्या भाक्तिकास्तेषामनुपरोधेन संविभागो विहितः १०   

काममात्मानं भार्यां पुत्रं वोपरुन्ध्यान्न त्वेव दासकर्मकरम् ११   

तथा चात्मनोऽनुपरोधं कुर्याद्यथा कर्मस्वसमर्थः स्यात् १२   

अथाप्युदाहरन्ति । अष्टौ ग्रासा मुनेर्भक्षः षोडशारण्यवासिनः । द्वात्रिंशतं गृहस्थस्यापरिमितं ब्रह्मचारिणः १३-१   

आहिताग्निरनड्वांश्च ब्रह्मचारी च ते त्रयः । अश्नन्त एव सिध्यन्ति नैषां सिद्धिरनश्नतामिति १३-२  

इति चतुर्थः पटलः