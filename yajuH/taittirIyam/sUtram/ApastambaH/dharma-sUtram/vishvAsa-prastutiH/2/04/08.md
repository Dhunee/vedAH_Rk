+++
title = "०८"

+++

येन कृतावसथः +++(=दत्ताश्रयः)+++ स्यादतिथिर्न तं प्रत्युत्तिष्ठेत्प्रत्यवरोहेद्वा पुरस्ताच्चेदभिवादितः १  

शेषभोज्यतिथीनां स्यात् २  

न रसान्गृहे भुञ्जीतानवशेषमतिथिभ्यः ३  

नात्मार्थमभिरूपमन्नं पाचयेत् ४  

गोमधुपर्कार्हो वेदाध्यायः ५  

आचार्य ऋत्विक् स्नातको राजा वा धर्मयुक्तः ६   

आचार्यायर्त्विजे श्वशुराय राज्ञ इति परिसंवत्सरादुपतिष्ठद्भ्यो गौर्मधुपर्कश्च ७  

दधि मधुसंसृष्टं मधुपर्कः पयो वा मधुसंसृष्टम् ८  

अभाव उदकम् ९  

षडङ्गो वेदः १०  

छन्दः कल्पो व्याकरणं ज्योतिषं निरुक्तं शीक्षा छन्दोविचितिरिति ११  

+++(आक्षेपः -)+++ शब्दार्थारम्भणानां तु कर्मणां समाम्नायसमाप्तौ वेदशब्दः +++(तेन कल्पोऽपि वेदशब्दवाच्यस् स्यात्)+++ । तत्र +++(६ इति)+++ संख्या विप्रतिषिद्धा १२  

+++(परिहारः - )+++ अङ्गानां तु प्रधानैरव्यपदेश इति न्यायवित्समयः १३  

अतिथिं निराकृत्य यत्र गते भोजने स्मरेत्ततो विरम्योपोष्य १४  

