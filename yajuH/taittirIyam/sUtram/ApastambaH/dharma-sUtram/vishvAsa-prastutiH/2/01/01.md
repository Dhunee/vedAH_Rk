+++
title = "०१"

+++

पाणिग्रहणादधि गृहमेधिनोर्व्रतम् १  

कालयोर्भोजनम् २  

अतृप्तिश्चान्नस्य ३  

पर्वसु चोभयोर् उपवासः ४  

औपवस्तम् एव कालान्तरे भोजनम् ५  

तृप्तिश् चान्नस्य ६   

यच्चैनयोः प्रियं स्यात् तद् एतस्मिन्न् अहनि भुञ्जीयाताम् ७  

अधश्च शयीयाताम् ८  

मैथुनवर्जनं च ९   

श्वोभूते स्थालीपाकः १०  

तस्योपचारः पार्वणेन व्याख्यातः ११  

नित्यं लोक उपदिशन्ति १२   

यत्र क्व चाग्निमुपसमाधास्यन्स्यात्तत्र प्राचीरुदीचीश्च तिस्रस्तिस्रो लेखा लिखित्वाद्भिरवोक्ष्याग्निमुपसमिन्ध्यात् १३  

+++(शिष्टम् उदकम्)+++ उत्सिच्यैतदुदकमुत्तरेण पूर्वेण वान्यदुपदध्यात् १४  

नित्यमुदधानान्यद्भिररिक्तानि स्युर्गृहमेधिनोर्व्रतम् १५  

अहन्यसंवेशनम् १६  

ऋतौ च संनिपातो दारेणानुव्रतम् १७  

अन्तरालेऽपि दार एव १८  

ब्राह्मणवचनाच्च संवेशनम् १९  

स्त्रीवाससैव संनिपातः स्यात् २०  

यावत्संनिपातं चैव सहशय्या २१  

ततो नाना २२  

उदकोपस्पर्शनम् २३  

