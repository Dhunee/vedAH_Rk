+++
title = "२७"

+++



चरिते यथापुरं, +++(यतः)+++ धर्माद्धि संबन्धः १  

सगोत्रस्थानीयां न परेभ्यः समाचक्षीत २  

कुलाय हि स्त्री प्रदीयत इत्युपदिशन्ति ३  

तदिन्द्रि यदौर्बल्याद्विप्रतिपन्नम् ४  

अविशिष्टं हि परत्वं पाणेः ५   

तद्व्यतिक्रमे खलु पुनरुभयोर्नरकः ६   

नियमारम्भणो हि वर्षीयान् +++(=गरीयान्)+++ अभ्युदय एवमारम्भणादपत्यात् ७  

नाश्य आर्यः शूद्रायाम् ८  

वध्यः शूद्र आर्यायाम् ९  

दारं चास्य कर्शयेत् १०  

सवर्णायामन्यपूर्वायां सकृत्संनिपाते पादः पततीत्युपदिशन्ति +++(अतः पतितप्रायश्चित्तस्य पादस् तस्मै)+++ ११   

एवमभ्यासे पादः पादः १२   

चतुर्थे सर्वम् १३  

जिह्वाच्छेदनं शूद्र स्यार्यं धार्मिकमाक्रोशतः १४  

वाचि पथि शय्यायामासन इति समीभवतो दण्डताडनम् +++(शूद्र)+++१५   

पुरुषवधे स्तेये भूम्यादान इति स्वान्यादाय वध्यः १६  

चक्षुनिरोधस्त्वेतेषु ब्राह्मणस्य १७  

नियमातिक्रमणमन्यं वा रहसि बन्धयेत् १८  

आ समापत्तेः १९  

असमापत्तौ नाश्यः २०  

आचार्य ऋत्विक् स्नातको राजेति त्राणं +++(=दण्डनह्रासनम् "अहं वारयामीमम्" इति)+++ स्युरन्यत्र वध्यात् २१  



इति दशमः पटलः