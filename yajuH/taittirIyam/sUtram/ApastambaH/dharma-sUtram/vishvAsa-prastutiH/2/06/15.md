+++
title = "१५"

+++

एतेन देशकुलधर्मा +++(=शास्त्राऽविरुद्धा एव)+++ व्याख्याताः १  

मातुश् च योनिसंबन्धेभ्यः पितुश्चा सप्तमात् पुरुषाद् यावता वा संबन्धो ज्ञायते तेषां प्रेतेषूदकोपस्पर्शनं गर्भान् परिहाप्यापरिसंवत्सरान् २  

मातापितराव् एव तेषु ३  

हर्तारश् च ४   

भार्यायां परम-गुरु-संस्थायां +++(=मरणे)+++ चाकालम् +++(२४ होराणाम्)+++ अभोजनम् ५  

आतुर+++(=शोक)+++व्यञ्जनानि कुर्वीरन् ६  

केशान् प्रकीर्य पांसूना, +++(केशान्)+++ उप्य, एक-वाससो दक्षिणामुखाः सकृद्-उपमज्जयोत्तीर्योपविशन्ति ७  
एवं त्रिः ८  

तत्प्रत्ययम् +++(=मृतप्रत्ययं यावत्)+++ उदकमुत्सिच्याप्रतीक्षा ग्रामम् एत्य यत् स्त्रिय आहुस् तत् कुर्वन्ति ९  

इतरेषु चैतदेवैक उपदिशन्ति १०  

शुचीन् मन्त्रवतः सर्वकृत्येषु भोजयेत् ११  

देशतः कालतः +++(=ग्रहणादौ)+++ शौचतः +++(=कृच्छ्रादेर् अन्ते)+++ सम्यक् प्रतिग्रहीतृत इति दानानि प्रतिपादयति १२  

यस्याग्नौ न क्रियते यस्य चाग्रं न दीयते न तद्भोक्तव्यम् १३   

न क्षारलवणहोमो विद्यते १४  

तथावरान्न संसृष्टस्य च १५  

अहविष्यस्य होम उदीचीनमुष्णं भस्मापोह्य तस्मिञ्जुह्यात्तद्धुतमहुतं चाग्नौ भवति १६  

न स्त्री जुहुयात् १७  

नानुपेतः १८  

आन्नप्राशनाद्गर्भा नाप्रयता भवन्ति १९  

आ परिसंवत्सराद् इत्येके २०  
यावता या दिशो न प्रजानीयुः २१  

ओपनयनाद् इत्य् अपरम् २२  

अत्र ह्यधिकारः +++(कर्मसु)+++ शास्त्रैर् भवति २३


सा निष्ठा २४   
स्मृतिश्च +++(एवं विद्यते)+++ २५  


इति षष्ठः पटलः