---
title: उपनयनम्
tags: [उपनयनम्]
unicode_script: devanagari

---
## परिचयः
उपनयनं विद्यार्थस्य श्रुतितः संस्कारः ९  
"सर्वेभ्यो वेदेभ्यः सावित्र्य् अनूच्यत" इति हि ब्राह्मणम् १० …  

अत्र ह्य् अधिकारः +++(कर्मसु)+++ शास्त्रैर् +++(दत्ता)+++ भवति २३ सा +++(=उपनयनम्)+++ निष्ठा +++(=कर्माधिकार-प्रारम्भः)+++२४

## कालः
वसन्ते ब्राह्मणम् उपनयीत, ग्रीष्मे राजन्यं शरदि वैश्यं, गर्भाष्टमेषु ब्राह्मणं, गर्भैकादशेषु राजन्यं, गर्भ-द्वादशेषु वैश्यम् १९ 

अथ काम्यानि २० सप्तमे ब्रह्म-वर्चस-कामम् २१ अष्टम आयुष्-कामम् २२ नवमे तेजस्-कामम् २३ दशमेऽन्नाद्य-कामम् २४ एकादश इन्द्रिय-कामम् २५ द्वादशे पशु-कामम् २६ 

आ षोडशाद् ब्राह्मणस्यानात्यय, आ द्वाविंशात् क्षत्रियस्य+ आ चतुर्विंशाद् वैश्यस्य - यथा व्रतेषु समर्थः स्याद् यानि वक्ष्यामः २७ 

### अतिक्रान्ते काले
अतिक्रान्ते सावित्र्याः काल ऋतुं त्रैविद्यकं ब्रह्मचर्यं चरेत् २८ अथोपनयनम् २९ ततः संवत्सरम् उदकोपस्पर्शनम् ३० अथाध्याप्यः ३१ 

### अनुपनीतकुलस्य
अथ यस्य पिता पितामह इति अनुपेतौ स्यातां - ते ब्रह्मह-संस्तुताः ३२ तेषाम् अभ्यागमनं भोजनं विवाहम् इति च वर्जयेत् ३३  

तेषाम् इच्छतां प्रायश्चित्तम् ३४ यथा प्रथमे ऽतिक्रम ऋतुर् एवं संवत्सरः ३५ अथोपनयनं, तत उदकोपस्पर्शनम् ३६ प्रतिपूरुषं संख्याय संवत्सरान् यावन्तो ऽनुपेताः स्युः १  
सप्तभिः पावमानीभिर् यदन्ति यच् च दूरक इति एताभिर् यजुस्-पवित्रेण साम-पवित्रेणाङ्गिरसेणेति २  
अपि वा व्याहृतीभिर् एव ३  
अथाध्याप्यः ४ 

अथ यस्य प्रपितामहादि नानुस्मर्यत उपनयनं - ते श्मशान-संस्तुताः ५  
तेषाम् अभ्यागमनं भोजनं विवाहम् इति च वर्जयेत्। 

तेषामिच्छतां प्रायश्चित्तं - द्वादशवर्षाणि त्रैविद्यकं ब्रह्मचर्यं चरेद् । अथोपनयनं तत उदकोपस्पर्शनं पावमान्यादिभिः ६  
अथ गृहमेधोपदेशनम् ७ नाध्यापनम् ८  
ततो यो निर्वर्तते तस्य संस्कारो यथा प्रथमेऽतिक्रमे ९  
तत ऊर्ध्वं प्रकृतिवत् १०