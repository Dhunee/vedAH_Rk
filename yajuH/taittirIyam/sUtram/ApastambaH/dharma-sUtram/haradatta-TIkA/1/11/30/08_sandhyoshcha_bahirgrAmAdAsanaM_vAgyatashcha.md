+++
title = "08 सन्ध्योश्च बहिर्ग्रामादासनं वाग्यतश्च"

+++
## सूत्रम्
सन्ध्योश्च बहिर्ग्रामादासनं वाग्यतश्च ॥ ८ ॥  
### टिप्पनी
अहोरात्रयोः सन्धानं सन्धिः । तौ च द्वौ-सायं प्रातश्च । [^२]सज्योतिष्याज्योतिषोऽदर्शनात्' इति गौतमः । तयोस्सन्ध्ययोर्ग्रामाद्बहिरासीत् ।

* एतच्चिन्हान्तर्गतो भोगोऽधिकपाठतया परिगणित ख. पुस्तके । ग. पुस्तके नास्ति पाठः । अन्यत्र तु यथायथमस्ति ।  

- १. आप.गृ. १३. २.  
- २. गौ. २, ११, 'सज्योतिषि' इत्यादि 'गौतम' इत्यन्तं नास्ति छ. पु.  


वाग्यतश्च भवेत् । मनुः पुनराह—  

[^१]'पूर्वां सन्ध्यां जपस्तिष्ठेत् सावित्रीमार्कदर्शनात् ॥  
पश्चिमां तु समासीत सम्यगृक्षविभावनात् ॥' इति  
[^२]तिष्ठेत् पूर्वामासीतोत्तराम्, इति गौतमः। एते ब्रह्मचारिविषये। स्नातके आसनस्य वाङ्निमनस्य चाऽत्र विधानात् ॥  
अन्ये तु-आसनग्रहणं स्थानस्याऽप्युपलक्षणम्, वाग्यमश्च लौकिक्या वाचो निवृत्तिः, न सावित्रीजपस्येति वर्णयन्ति ॥ ८ ॥  

- १. म.स्मृ. २. १०१  
- २. गौ.ध. २. ११.  
