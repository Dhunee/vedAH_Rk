+++
title = "21 अप्रयतोपहतमन्नमप्रयतन् न त्वभोज्यम्"

+++
## सूत्रम्
### टिप्पनी
अप्रयतोपहतमन्नमप्रयतं न त्वभोज्यम् ॥ २१ ॥   अप्रयतेनाऽशुचिना उपहतं स्पृष्टमप्रयतं भवति । किंतु अशुद्धमप्यभोज्यं न भवति । कः पुनरप्रयतस्याऽभोज्यस्य च विशेषः ? उच्यते- अप्रयतमन्नमग्नावधिश्रितमद्भिः प्रोक्षितं भस्मना मृदा वा संस्पृष्ट वाचा च प्रशस्तं प्रयतं भवति भोज्यं च । अभोज्यं तु लशुनादि न कथञ्चिदपीति ॥ २१॥  
