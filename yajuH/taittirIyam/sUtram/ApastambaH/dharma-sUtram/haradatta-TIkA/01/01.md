+++
title = "०१"

+++

(१)प्रणिपत्य महादेवं हरदत्तेन धीमता।  
धर्माख्यप्रश्नयोरेषा क्रियते वृत्तिरुज्ज्वला ॥ १॥  

## सूत्रम्
अथातस्सामयाचारिकान् धर्मान् व्याख्यास्यामः ॥ १॥  
### टिप्पनी
अथशब्द आनन्तर्ये । अतश्शब्दो हेतौ । उक्तानि श्रौतानि गार्ह्याणि च कर्माणि । तानि च वक्ष्यमाणान्धर्मानपेक्षन्ते । कथम् ? आ चान्तेन कर्म कर्तव्यं, शुचिना कर्तव्यमिति वचनादाचमनशौचादीनपेक्षन्ते ।

- १. मातामहमहाशैलम् महस्तदपितामहम् ।
कारणं जगतो वन्दे कण्ठादुपरि वारणम् ॥१॥ इत्यधिक पाठ• क० पु० ।

(२) 'सन्ध्याहीनोऽशुचिर्नित्यमनर्हः सर्वकर्मसु'। इति वचनात् सन्ध्यावन्दनम् । एवं 'अशुचिकरनिर्वेषः, (३) 'द्विजातिकर्मभ्यो हानिः पतनम्' इति वचनात् ब्रह्महत्यादिप्रायश्चित्तानि च । एवमन्येष्वपि यथासम्भवमपेक्षा द्रष्टव्या । अतस्तदनन्तरं सामयाचारिकान् धर्मान् व्याख्यास्यामः । पौरुषेयी व्यवस्था समयः । स च त्रिविध:-विधिर्नियमः प्रतिषेधश्चेति ।  
- २. दक्षस्मृ० अ० २ श्लो २९ 'यदन्यत् कुरुते कर्म न तस्य फलभाक्भवेत् । इति तस्योत्तरार्धम् ।  
- ३. गौ० ध० २१. ४."अशुचेर्द्विजाती"ति. घ. पु


तत्र प्रवृत्तिप्रयोजनो विधि:-(४) सन्ध्याेश्च
बहिर्ग्रामादासनं वाग्यतश्चेत्यादिः । निवृत्तिप्रयोजनावितरौ।  
- ४. आप० ध० १.३०.८.  


(१) 'प्राङ् मुखोऽन्नानि भुञ्जीते'ति नियमविधिः । क्षुदुपघातार्था भोजने प्रवृत्तिः । शक्यं च (२)यत्किञ्चिद्दिङ्मुखेनापि भुञ्जानेन क्षुदुपहन्तुम् । तत्र नियमः क्रियते-प्राङ्मुख एव भुञ्जीत, न दक्षिणादिमुख इति । (३)परिसङ्ख्या तु नियमस्यैव कियानपि भेदः । एवं द्रव्यार्जने रागात्प्रवृत्तं प्रति नियमः क्रियते- याजनाध्यापनप्रतिग्रहैरेव ब्राह्मणो द्रव्यमार्जयेत्, न कृषिवाणिज्यादिने'ति । (४) ब्राह्मणस्य गोरिति पदोपस्पर्शनं वर्जये'दित्यादिः प्रतिषेधः । समयमूला आचारास्समयाचाराः तेषु भवाः सामयाचारिकाः । एवम्भूतान् धर्मानिति । (५)कर्मजन्योऽभ्युदयनिःश्रेयसहेतुरपूर्वाख्य आत्मगुणो धर्मः । तद्धेतुभूत कर्मव्याख्यानमेव तद्व्याख्यानम् । तत्र विधिषु तावद्विषयानुष्ठानाद्धर्म इति नास्ति विप्रतिपत्तिः। नियमेष्वषि (६)नियमानुष्ठानाद्धर्मः, प्रतिषेधेष्वपि(७)नञर्थानुष्ठानाद्धर्म इति केचित् । अतएव धर्मानित्यविशेषेणाह ।  

- १. आप० ध० १. ३१. १.  
- २. यत्किञ्चनदिड्मुखेन इति क० पु० ।  
- ३. प्रतिषेध परिसंख्येत्यनर्थान्तरम् । परिसङ्ख्या वर्जनबुद्धिः । तद्विषयको विधिः परिसंख्याविधिः । स परिसंख्यापदेनाऽप्यभिधीयते इति मीमांसकाना मतम् । अत एव
> विधिरत्यन्तमप्राप्ते नियम पाक्षिके सति ।  
> तत्र चान्यत्र च प्राप्ते परिसंख्येति गीयते ॥  

इत्येव वार्तिककारैरुक्तम् । ग्रन्थकारस्त्वयं परिसंख्या नियमविधावेवान्तर्भावयति ॥  
- ४. आप० ध० १ ३१. ६.  
- ५. इदं च तर्किकादिमतमनुसृत्य प्रभाकरमतञ्च । भाट्टमते तत्तत्कर्मणामेव यागदानहोमादिरूपाणां चोदनालक्षणानां धर्मत्वाङ्गीकारात् । उक्तं हि भट्टपादैः-  
> श्रेयो हि पुरुषप्रीतिस्सा द्रव्यगुणकर्मभिः ।  
> चोदनालक्षणैस्साध्या तस्मात्तेष्वेव धर्मता ॥ इति । श्लो. वा. १२. १९१.  

- ६. पक्षेऽप्राप्तांशस्य पूरणकरणादित्यर्थः ।  
- ७. तत्तन्निषेध्यक्रियाप्रागभावपरिपालनादिति यावत् ।  


अन्ये तु-विधिष्वेव धर्मः, इतरयोस्तु विपरीतानुष्ठानादधर्मः केवलम्, न तु विषयानुष्ठानात् कश्चिद्धर्मः । न ह्यप्रतिगृह्णन्नपिबन्वा सुरां धार्मिक इति लोके प्रसिद्धः । सूत्रे तु धर्मग्रहणमधर्मस्याप्युपलक्षणमिति स्थिति:-इति ॥ १॥  
कि भोः समयोऽपि प्रमाणम्, ? (८)यदि स्यादिदमपि प्रमाणं भवितुमर्हति-'चैत्यं वन्देत स्वर्गकामः । प्रगे भुञ्जीत । केशानुल्लुँञ्छेत् ।  

- ८. यदि प्रमाणमिदमपि प्रमाणम् इति क० पु० ॥



## सूत्रम्
धर्मज्ञसमयः प्रमाणम् ॥ २ ॥  
### प्रस्तावः
तिष्ठन् भुञ्जीत । न स्नायादिति । तमाह—  
### टिप्पनी
न हि ब्रूमः समयमात्रं प्रमाणामिति । कि तर्हि ? धर्मज्ञाः ये मन्वादयस्तेषां समयः प्रमाणं धर्माधर्मयोः ॥२॥  
कथं पुनरिद(१)मवगतं मन्वादयो धर्मज्ञा न बुद्धादय इति ? यद्युच्यते-बुद्धादीनामतीन्द्रियेऽर्थे ज्ञानं न सम्भवतीति, तन्मन्वादिष्वपि समानम् । अथ तेषां धर्मज्ञानातिशयादतीन्द्रियेऽपि ज्ञानं सम्भवतीति, तत् बुद्धादिष्वपि समानम् ।  
यथाऽऽहुः —  
> (२) सुगतो यदि धर्मज्ञः कपिलो नेति का प्रमा।  
> तावुभौ यदि धर्मज्ञौ मतभेदः कथं तयोः ॥ इति ।  

- १. अवगम्यते इति ख०पु०।  
- २. अष्टसहस्री० पृ० ५ श्लोकोऽयं कौमारिल इति असहस्रीटिप्पण्याम् ।  

##सूत्रम्
वेदाश्च ॥ ३॥  
### प्रस्तावः
वक्तव्यो वा विशेष , तमाह—  
###टिप्पनी
चोऽवधारणे । वेदा एव मूलप्रमाणं धर्माधर्मयोः । (३)न च नित्यनिर्दोषेषु वेदेषूक्तोपालम्भसम्भवः । (४)स्वतःप्रमाणस्य हि शब्दस्य न वक्तृदोषनिबन्धनमप्रामाण्यम् । तदिहास्मदादीनां धर्मज्ञसमयः प्रमाणम्, धर्मज्ञानां तु वेदाः प्रमाणम् ।  

- ३. नित्येषु निर्दोषेषु, इति ख० पु० । अपौरुषेयेषु निर्दोषेषु इति घ. पु.  
- ४. मीमांसकमते तावत् वैदिकानां वाक्यानां नित्यत्वाभ्युगमात् तत्र कर्तृतया पुरुषसम्बन्धाभावात् स्वत एव प्रामाण्यमङ्गीकृतम् । तदभिप्रेत्याह-स्वत प्रमाणस्येति ।  

मनुरप्याह—  
> (५)वेदोऽखिलो धर्ममूलं स्मृतिशीले च तद्विदाम् ।  
> आचारश्चैव साधूनामात्मनस्तुष्टिरेव च ॥  

गौतमोऽपि-(६)  
> 'वेदो धर्ममूलं, तद्विदां च स्मृतिशीले ।' इति ।  

यद्यप्यप्रत्यक्षो वेदो मूलभूतोऽस्मदादिभिर्नोपलभ्यते । तथापि (७)मन्वादय उपलब्धवन्तः इत्यनुमीयते ।  
वक्ष्यति-  
(८)तेषामुत्सन्नाः पाठाः प्रयोगादनुमीयन्ते' इति ॥३॥  

- ५. मनु० रमृ० २.६  
- ६. गौ० ध० १. १, २  
- ७. 'मन्वादिभिरुपलभ्यते इत्यनुमीयते' इति ख. पु. ८. आप० ध० १ १२.१०.  


## सूत्रम्
चत्वारो वर्णा ब्राह्मणक्षत्रियवैश्वशूद्राः॥ ४ ॥  
### टिप्पनी
ब्राह्मणाद्याश्चत्वारो वर्णसंज्ञिकाः । ते च सामयाचारिकैर्धमाधिक्रियन्ते । (१)चतुर्णामेवोपदेशेऽपि पुनश्चतुर्ग्रहणं (२)यथाकथञ्चित् चतुर्धन्तर्भूतानामपि ग्रहणार्थम् । ततश्च(३) 'ब्राह्मणः क्षत्रियो वैश्य' इति बौधायनादिभिरुक्तानामनुलोमादीनामप्यत्र ग्रहणं मतम् । तथा च गौतमः प्रतिलोमानामेव धर्मेऽनधिकारमाह-(४)
>"प्रतिलोमास्तु धर्महीना" इति ॥४॥  

- १. 'वर्णानामुपदेशेऽपि पुनश्चतुर्ग्रहण यथाकथञ्चिच्चतुर्ष्वन्तर्भूतानामपी'ति ख पु.  
- २. यथाक्रम इति क० पु  
- ३. बौ० ध० १. ७. १.  
- ४. गौ० ध० ४ २५.  

## सूत्रम्
तेषां पूर्वः पूर्वो जन्मतश्श्रेयान् ॥५॥
### टिप्पनी
जन्मत इति वचनात् सद्वृत्तादपि शूद्राद्वैश्यब्रुवोऽपि श्रेयान् । एव वैश्यात् क्षत्रियः, क्षत्रियात् ब्राह्मणः ॥५॥  
## सूत्रम्
अशूद्राणामदुष्टकर्मणामुपायनं वेदाध्ययनमग्न्याधेयं
फलवन्ति च कर्माणि ॥ ६ ॥
### टिप्पनी
शूद्रवर्जितानां त्रयाणां वर्णानामदुष्टकर्मणामुपायनादयो धर्माः । उपायनमुपनयनम् । नात्र त्रैवर्णिकानामुपनयादि विधीयते, प्राप्तत्वात् । नापि शूद्राणां प्रतिषिध्यते, प्राप्त्यभावात् । तथा हि-उपनयन तावद्गह्ये (५) 'गर्भाष्टमेषु ब्राह्मणमुपनयीते'त्यादिना त्रैवर्णिकानामेव विहितम् । इहापि तथैव विधास्यते । अध्ययनमपि (६)'उपेतस्याचार्यकुले ब्रह्मचारिवास' इत्यारभ्य विधानात् अनुपनीतस्य शूद्रस्याप्राप्तमेव । किं च (७) 'श्मशानवच्छूद्रपतिता'विति (८)अध्ययननिषेधो वक्ष्यते । (९)यस्य समीपे नाध्येयं स कथं स्वयमध्येतुमर्हति ।  

- ५. आप० गृ० ८.२.  
- ६. आप० ध० १. २. ११.  
- ७. आप.ध. १ ९.९.  
- ८. अध्ययनप्रतिषेधप्रकरणे वक्ष्यत इति ख० पु ।  
- ९. यस्य यस्य, स सः इति द्विरुक्ति. क० पु० ।  

अग्न्याधेयमपि(१०)'वसन्ता ब्राह्मण' इत्यादि त्रैवर्णिकानामेव विहितम्। फलवन्ति चाग्निहोत्रादीनि कर्माणि (११)'स त्रयाणां वर्णाना'मित्युक्तत्वात् त्रैवर्णिकानामेव नियतानि । विद्याग्न्यभावाश्च शूद्राणामप्रसक्तानि । उक्तो विद्याग्न्यभावः। तस्माद्दुष्टकर्मप्रतिषेधार्थं सूत्रम् । यथा शास्त्रान्तरे-(१२)
> 'द्विजातिकर्मभ्यो हानिः पतन'मिति ।

- १०. तै. ब्रा. १. १ २.  
- ११. आप० परि० १.२  
- १२. गौ० ध० २१. ४.  

अप्रतिषेधे तु दुष्टकर्मणामप्यधिकारो भवत्येव । 'फलवन्ति च कर्माणी'त्यभिधानात्, क्रियते इति कर्मेति निर्वचनात् । (१) 'प्रागुपनयनात् कामचारवादभक्ष' इति गौतमस्मरणं ब्रह्महत्यादिमहापातकव्यतिरिक्तविषयमित्यनुपेतस्यापि दुष्टकर्मत्वसम्भवात् अदुष्टकर्मणा(२)मित्युक्तम् । शूद्रप्रतिषेधस्तु प्राप्तानुवादः ॥ ६ ॥  

- १. गौ०ध ० २.१.  
- २. उपनयनमुक्तं इति क. पु.  

## सूत्रम्
शुश्रूषा शूद्रस्येतरेषां वर्णानाम् ॥ ७ ॥
### प्रस्तावः
यथा ब्राह्मणादीनामुपनयनादयो धर्माः प्रधानभूताः तादृशं शूद्रस्य कर्माऽऽह—  
### टिप्पनी
इतरेषां ब्राह्मणादीनां वर्णानां या शुश्रूषा सा शूद्रस्य परमो धर्मः ॥ ७ ॥  
(३)तत्र विशेषमाह—  
- ३. तत्र विशेष , इति क.पु.  
## सूत्रम्
पूर्वस्मिन्पूर्वस्मिन्वर्णे निश्श्रेयसं भूयः ॥ ८ ॥
## टिप्पनी
सर्वप्रकारं कृताया अपि वैश्यशुश्रूषायाः' मात्रयापि कूता क्षत्रियशुश्रूषा बहुतरं फलं साधयति । एवं क्षत्रियशुश्रूषाया ब्राह्मणशुश्रूषा ॥८॥  

## सूत्रम्
उपनयनं विद्यार्थस्य श्रुतितस्संस्कारः ॥ ९ ॥  
### प्रस्तावः
उपायनं वेदाध्ययनमित्यादि यदुक्तं अस्मिन् क्रमे उपनयने विशेषमाह—  
### टिप्पनी
विद्या अर्थः प्रयोजनं यस्य स विद्यार्थः । तस्यायं श्रुतिविहितस्संस्कारः उपनयनं नाम । 'विद्यार्थस्ये'ति वचनात् मूकादेर्न भवति । तथा च शङ्खलिखितौ (४) 'नोन्मत्तमूकान् संस्कुर्यात्' इति । (५)लिङ्गस्य विवक्षितत्वात् स्त्रिया अपि न भवति यद्यपि तस्याः (६) 'अग्ने गृहपते' इत्यादिकया विद्यया अर्थः । 'श्रुतित' इति वचनं तदतिक्रमे श्रौतातिक्रमप्रायश्चित्तप्राप्त्यर्थम् ॥ ९ ॥  

- ४. इदानीमुपलभ्यमानमुद्रितशङ्खलिखितस्मृतिपुस्तकेषु श्लोकोऽयं नोपलभ्यते ।  
- ५. विद्यार्थस्येत्यत्र पुंलिङ्गस्य विवक्षितत्वात् इत्यर्थः ।
- ६. तै. सं. १. ५. ६  

## सूत्रम्
सर्वेभ्यो वै वेदेभ्यस्सावित्र्यनूच्यत इति हि ब्राह्मणम् ॥१०॥  
### प्रस्तावः
अनेकवेदाध्यायिनां वेदव्रतवदुपनयनमपि प्रतिवेदं भेदेन कर्तव्यमिति प्राप्ते उच्यते—
### टिप्पनी
> (७)'त्रिभ्य एव तु वेदेभ्यः पादं पादमदूदुहत् ।  
> तदित्यृचोऽस्यास्सावित्र्याः परमेष्ठी प्रजापतिः॥' इति (८)मनुः ।  

- ७. मनु स्मृ. २ ७७.  
- ८. मनुवचनम् इति. ख. पु  


ततश्चोपनयने यत्सावित्र्या अनुवचनं तन्मुखेन सर्वे वेदा अनृक्ता
भवन्तीत्यगृह्यमाणविशेषत्वादेकमेवोपनयन सर्वार्थमिति । अस्मिन्नर्थे ब्राह्मणमपि भवति (१)ब्राह्मणमेव वा पठितम् । आथर्वणस्य वेदस्य पृथगुपनयनं कर्तव्यम् । तथा च तत्रैव श्रुतम्—(२)नान्यत्र संस्कृतो भृग्वङ्गिरसोऽधीयते'ति ॥ १०॥  

- १. प्रमाणं भवति, ब्राह्मणमिति हि वाचा पठितम् , इत्यशुद्धः पाठः ख पु  
- २. गोप०ब्र० १ २९.

## सूत्रम्
तमसो वा एष तमः प्रविशति यमविद्धानुपनयते
यश्चाऽविद्वानिति हि ब्राह्मणम् ॥ १ ॥
## प्रस्तावः
विद्वानेवोपनेताऽभिगम्यत इति विधातुमविदुषो निन्दामाह—  
### टिप्पनी
यथा कश्चित् तमसस्सकाशात्तम एव प्रविष्टो न किञ्चिज्जानाति एवमेवैषः य माणवकमविद्वानुपनयते, तथा यश्चाविद्वान् । उपनीयते इत्यपेक्ष्यते । यश्च स्वयमविद्वान् सन्नुपनीयते सोऽपि तमस एव तम प्रविशति । अस्मिन्नर्थे ब्राह्मणमपि भवतीति ।॥ ११ ॥  

## सूत्रम्
तस्मिन्नभिजनविद्यासमुदेतं समाहितं
संस्कारमीप्सेत् ॥ १ ॥
### प्रस्तावः
कीदृशस्तर्ह्युपनेताऽभिगम्यः ? तमाह—
### टिप्पनी
अविच्छिन्न(३)वेदवेदिसम्बन्धे कुले जन्म अभिजन । षड्भिरङ्गैस्सहैव यथावदर्थज्ञानपर्यन्तमधीतो वेदो विद्या । सर्वासम्भवे वेद एव वा । तस्मिन्नुपनयने कर्तव्ये ताभ्यां अभिजनविद्याभ्यां समुदेतं सम्पन्नम्, समाहितविहितप्रतिषिद्धेष्ववहितमनसम्, संस्कर्तारमाचार्यमीप्सेत् । इच्छया करणं लक्ष्यते । आप्नुयादभिगच्छेदिति ॥ १२ ॥  
- ३. वेदवित्सम्बन्धे इति. क. पु  

## सूत्रम्
तस्मिंश्चैव विद्याकर्माऽऽन्तमविप्रतिपन्ने धर्मेभ्यः ॥१३॥  
### टिप्पनी
तस्मिन्नेव चोपनेतरि विद्याकर्म विद्याग्रहणं कर्तव्यम् । आन्तमासमाप्तेः, अविप्रतिपन्ने धर्मेम्यः यद्यसावाचार्यो धर्मभ्यो न प्रच्युतो भवति । प्रच्युते तु तस्मिन्नसम्पर्कार्हे अन्यतोऽपि विद्याकर्म भवत्येव ।  



* *येषां चाचार्यकरणविधिप्रयुक्तमध्ययनं तेषामेतन्नोपपद्यते । कथम् ? उपनीयाध्यापनेनाचार्यकं भावयेदिति । सकृदुपनीतस्य माणवकस्य न पुनरुपनयनसंस्कारः सम्भवति । तं कथमन्योऽध्यापयेत् ? एतेन मध्ये आचार्यमरणे माणवकस्य तदध्ययनं नाचार्यान्तरात् सम्भवतीति द्रष्टव्यम्* *॥ १३॥

*. एतचिह्नान्तर्गतो भागः प्रक्षिप्त इति Mysore पुस्तके । परन्तु क ग पुस्तकयोरुपलभ्यते पाठः । एतच्च गुरुमतानुसारेण । गुरवो हि "अष्टवर्षं ब्राह्मणमुपनयीत, तमध्यापयीत' इति विधिनाऽऽचार्यत्वसिध्यर्थमध्यापन विदधताऽध्ययनमपि प्रयुज्यते, अतो ऽध्यापनान्यथानुपपत्यैव सिध्यदध्ययनं न स्वविधिना "स्वाध्यायोऽध्येतव्य" इत्यनेन विधीयते इति ब्रुवते । अतस्तन्मतखण्डनमिदम् ।  


## सूत्रम्
यस्माद्धर्मानाचिनोति स आचार्यः ॥ १४॥.
### प्रस्तावः
(१)आचार्यशब्दं निराह—  
### टिप्पनी
यस्मात्पुरुषादयं माणवकः धर्मानाचिनोति आत्मनः प्रचिनोति शिक्षते स आचार्यः । (२) 'अप्यक्षरसाम्यान्निर्ब्रूयादि'ति चकारमात्रेणेदं निर्वचनम् । अनेन प्रकारेण माणवकमाचार्यः शौचाचारांश्च शिक्षयेदित्युक्तं भवति ॥१४॥  
- १. आचार्यशब्दनिर्वचनमाह इति क ग पु.  
- २. निरु. २ १. १.

## सूत्रम्
तस्मै न द्रुह्येत्कदाचन ॥ १५ ॥
### टिप्पनी
तस्मै एवंभूताचार्याय कदाचन कदाचिदपि न द्रुह्येत् तद्विषयमपकारं न कुर्यात् ॥ १५॥  


## सूत्रम्
स हि विद्यातस्तं जनयति ॥ १६ ॥
### प्रस्तावः
कस्मादित्यत आह—
### टिप्पनी
स ह्याचार्यः माणवकं विद्यातो जनयति, यथा पिता मातृतः।  
> (३)अत्रास्य माता सावित्री पिता त्वाचार्य उच्यते ॥ इति शास्त्रान्तरम् ॥ १६ ॥  

- ३. मनु स्मृ २. १७०

## सूत्रम्
तच्छ्रेष्ठं जन्म ॥१७॥
### टिप्पनी
तद्विद्यातो जन्म श्रेष्ठं प्रशस्ततमम्, अभ्युदयनिःश्रेयसहेतुत्वात् ॥१७॥  

## सूत्रम्
शरीरमेव मातापितरौ जनयतः ॥ १८ ॥
### प्रस्तावः
मातापितृभ्यामाचार्यः श्रेष्ठ इत्याह—
### टिप्पनी
मातापितरौ शरीरमात्रमेव काष्ठकुड्यादिसमं जनयतः । आचार्यस्तु सर्वपुरुषार्थक्षमरूपं जनयति । (४)"आचार्यः श्रेष्ठो गुरूणा"मिति गौतमः ॥ १८॥  
- ४. गौ. ध. २. ५०

## सूत्रम्
वसन्ते ब्राह्मणमुपनयीत, ग्रीष्मे राजन्यं, शरदि वैश्यं,
गर्भाष्टमेषु ब्राह्मणं, गर्भैकादशेषु राजन्यं, गर्भद्वादशेषु वैश्यम् ॥ १९ ॥  
### टिप्पनी
(१)वसन्ते ब्राह्मणमित्यादि गृह्ये गतम् ॥ १९ ॥  

- १. आप. गृ ११. २  

## सूत्रम्
अथ काम्यानि ॥ २० ॥
### टिप्पनी
कामनिमित्तान्युपनयनानि वक्ष्यन्ते ॥ २० ॥

## सूत्रम्
(२)सप्तमे ब्रह्मवर्चसकामम् ॥ २१ ॥  
अष्टम आयुष्कामम् ॥ २२ ॥  
नवमे तेजस्कामम् ॥ २३ ॥  
दशमेऽन्नाद्यकामम् ॥ २४॥  
एकादश इन्द्रियकामम् ॥ २५ ॥  
द्वादशे पशुकामम् ॥ २६ ॥  
### टिप्पनी
'ब्रह्मवर्चसकाम'मित्यादीनि षट् सूत्राणि स्पष्टार्थानि । सर्वत्रोपनयीतेत्यपेक्ष्यते ॥ २१-२६ ॥  

- २. इतः प्रभृति सूत्रषट्कमेकसूत्रतया लिखितं क. पुस्तके ।


## सूत्रम्
आषोडशाद्ब्राह्मणस्यानात्यय आद्वाविंशात्क्षत्रियस्याऽऽचतुर्विंशाद्वैश्यस्य यथा व्रतेषु समर्थः स्याद्यानि वक्ष्यामः॥ २७ ॥  
### प्रस्तावः
(३) 'आचार्याधीनस्स्या'दित्यादीनि यानि ब्रह्मचारिणो व्रतानि वक्ष्यन्ते तेष्वसमर्थानां कुमाराणां वर्णक्रमेणानुकल्पमाह—  
- ३. आप.ध १२ १९.  
### टिप्पनी
आकारोऽभिविधौ । अत्ययोऽतिक्रमः । स एवाऽऽत्ययः तदभावोऽनात्ययः । यादृच्छिको दीर्घः, आङो वा प्रश्लेषः । प्रकरणादुपनयनकालस्येति गम्यते । यथा व्रतेषु समर्थः स्यात् तथैतावान् कालः प्रतीक्ष्यः । पूर्वमेव तु सामर्थ्ये सत्यष्टमवर्षाद्यतिक्रमे वक्ष्यमाण प्रायश्चित्तमेव भवति । एवं षोडशादिभ्य ऊर्ध्वं कियन्तञ्चित्कालमसमर्थानां पश्चात्सामर्थ्ये सति प्रायश्चित्तं भवत्येव ॥ २७ ॥  

## सूत्रम्
अतिक्रान्ते सावित्र्याः ऋतुं त्रैविद्यकं ब्रह्मचर्यं चरेत् ॥ २८ ॥  
### प्रस्तावः
तदानीं प्रायश्चित्तमाह—
### टिप्पनी
यस्य यः सावित्र्याः काल उक्तः तदतिक्रमे त्रैविद्यकं त्र्यवयवा विद्या तामधीयते ये ते त्रैविद्याः, तेषामिदं त्रैविद्यकम् । (१)
'गोत्रचरणाद् वुञ् । 'चरणाद्धर्माम्नाययोरि'ति वुञ् । एवंभूतं ब्रह्मचर्यं, अग्निपरिचर्यामध्ययनं गुरुशुश्रूषामिति परिहाप्य, सकल ब्रह्मचारिधर्मं चरेत् । कियन्तं कालम् ? ऋतुं, 'कालाध्वनो'रिति द्वितीया। ऋतुमिति वचनादृत्वारम्भे प्रायश्चित्तारम्भमिच्छन्ति ॥ २८ ॥  
- १. पा० सू० ४ ३. १२६

## सूत्रम्
अथोपनयनम् ॥ २१ ॥
### टिप्पनी
एवं चरितव्रत उपनेतव्यः ॥ २९ ॥

## सूत्रम्
ततस्संवत्सरमुदकोपस्पर्शनम् ॥ ३०॥
### टिप्पनी
ततः उपनयनादारभ्य सम्वत्सरमुदकोपस्पर्शनं स्नानं कर्तव्यम् । शक्तस्य त्रिषवणं स्नानम्(२) अशक्तस्य यथाशक्ति ॥ ३० ॥  
- २. अन्यस्य' क. ख. पु


## सूत्रम्
अथाऽध्याप्यः॥ ३१ ॥
### टिप्पनी
एवं चरितव्रतः पश्चादध्याप्यः ॥३१॥

## सूत्रम्
अथ यस्य पिता पितामह इत्पनुपेतौ स्यातां ते ब्रह्महसंस्तुताः ॥ ३२ ॥
### टिप्पनी
यस्य माणवकस्य पिता पितामहश्चानुपेतौ स्यातां स्वयं च, ते तथाविधास्स माणवका ब्रह्महसस्तुताः ब्रह्महण इत्येव कीर्तिताः ब्रह्मवादिभिः। अतस्मिन् तच्छब्दयोगस्तद्धर्मप्राप्त्यर्थः । एवं च (३) 'श्मशानवच्छूद्रपतिता'वित्यध्ययननिषेधप्रकरणे वक्ष्यते । ततश्च ब्रह्मा यथा ब्रह्महसमीपे नाध्येयमेवमेषामपीति ॥ ३२ ॥    
- ३. आप• ध० १ ९. ९.

## सूत्रम्
तेषामभ्यागमनं भोजनं विवाहमिति च वर्जयेत् ॥३३॥
### टिप्पनी
तेषामेतेषामभ्यागमनमाभिमुख्येन गमनम्, मातापितृपुत्रदारशरीररक्षणार्थमपि वर्जयेत् । यद्यपि भिक्षा सर्वतः प्रतिग्राह्येति वक्ष्यते भोजनमुद्यतमपि वर्जयेत् (४) 'अपि दुष्कृतकारिण' इति सत्यपि वचने । विवाहं च वर्जयेत् यद्यपि (5) 'स्त्रीरत्नं दुष्कुलादपी'ति मानवस्मरणम् ॥ ३३ ॥  
- ४. आप० २० १ १९.१३.
- ५. मनु स्मृ. २. २३८.
आप० ध० २

## सूत्रम्
तेषामिच्छतां प्रायश्चित्तम् ॥ ३४ ॥  
### टिप्पनी
इच्छतामिति वचनान्न बलात्कारेण प्रायश्चित्तं कारयितव्यम् ॥ ३४ ॥

## सूत्रम्
यथा प्रथमेऽतिक्रम ऋतुरेवं सम्वत्सरः ॥ ३५ ॥
### टिप्पनी
यथा प्रथमेऽतिक्रमे ब्रह्मचर्यस्य ऋतुः कालः एषमन्यस्मिन्नतिक्रमे संवत्सरः कालः ॥ ३५॥

## सूत्रम्
अथोपनयनम् ॥३६॥   
तत उदकोपस्पर्शनम् ॥ ३७ ॥  
### टिप्पनी
गते ॥ ३६॥ ३७॥  

इत्यापस्तम्बधर्मसूत्रे प्रथमप्रश्ने प्रथमा (१)कण्डिका।  

- १. खण्डिका इति क. पुस्तके । खण्डः इति ख. पुस्तके । एवमेव प्रतिखण्डसमाप्ति ॥  


## सूत्रम्
प्रतिपूरुषं संख्याय संवत्सरान् यावन्तोऽनुपेताः स्युः ॥ १ ॥  
### टिप्पनी
यदि पितैवानुपेतः ततस्संवत्सरमेकम् । अथ पितामहोऽपि, ततो द्वौ । अथ स्वयमपि यथाकालमनुपेतः, ततः संवत्सरानिति ॥१॥

## सूत्रम्
सप्तभिः पावमानीभि"र्यदन्ति यच्च दूरक" इत्येताभिर्
यजुष्पवित्रेण सामपवित्रेणाऽऽङ्गिरसेनेति ॥ २॥  
### प्रस्तावः
अथोदकोपस्पर्शने मन्त्राः —
### टिप्पनी
पवमानः सोमो देवता यासां ताः (२)पावमान्यः ।  

- २. यदन्ति यच्च दूरके भयं विन्दति मामिह । पवमान वितज्जहि ॥१॥  
पवमानस्सोऽअद्य नः पवित्रेण विचर्षणिः । यः पोता स पुनातु नः ॥२॥  
यत्ते पवित्रमर्चिष्यग्ने विततमन्तरा । ब्रह्म तेन पुनीहि नः ॥ ३॥  
यत्ते पवित्रमर्चिवदग्ने तेन पुनीहि नः । ब्रह्म सवै पुनीहि नः ॥ ४ ॥  
उभाभ्यां देव सवितः पवित्रेण सवेन च । मा पुनीहि विश्वतः॥ ५॥  
त्रिभिष्ट्वं देव सवितर्वर्षिष्ठः सोम धामभिः । अग्ने दक्षैः पुनीहि नः ॥६॥  
पुनन्तु मां देवजनाः पुनन्तु वसवी धिया। विश्वे देवाः पुनीतन मा जातवेदः पुनीहि मा ॥७॥ (ऋ.सं. ७.२, १७, १८.) इति सप्त पावमान्यः ॥  


यजुष्यवित्रेण(३) आपो अस्मान्मातरः शुन्धन्त्वि'त्यनेन, सामपवित्रेण 'कया नश्चित्र आभुवदि'त्यादिगीतेन वामदेव्येन साम्ना, आङ्गिरसेन(१) 'हंसाशुचिषदि'त्यनेन एतैरञ्जलिना शिरस्यपोऽवसिञ्चेत् ॥ २ ॥  

- ३. आपो अस्मान् मातरश्शुन्धन्तु घृतेन नो घृतपुवः पुनन्तु विश्वमस्मत्प्रवहन्तु रिप्रम्" (तै.सं. १२.१.) इति यजुःपवित्रम् । 'कया नश्चित्र मा भुवदूती सदावृधस्सखा ।
कया शचिष्ठया वृता' इत्यस्यामृचि गीयमानं वामदेव्याख्यं साम सामपवित्रम् ॥  
- १. ह ँसश्शुचिषद्वसुरन्तरिक्षसद्धोता वेदिषदतियिर्दुरोणसत् । नृषद्वरसदृतसद्व्योमसदब्जा गोजा ऋतजा अद्रिजा ऋत बृहत्" (तै सं. ४ २ १ ४.) इत्याङ्गिरस ॥  

## सूत्रम्
अपि वा व्याहृतिभिरेव ॥ ३ ॥
### टिप्पनी
पूर्वैः सह व्याहृतीनां विकल्पः ॥ ३ ॥

## सूत्रम्
अथाऽध्याप्यः ॥ ४ ॥
### टिप्पनी
गतम् ॥  
तत्र 'यस्य पितापितामह' इत्युपक्रमे 'यस्ये'त्येकवचनमन्तेऽ'प्यध्याप्य इति । मध्ये तु 'ब्रह्महसंस्तुताः' 'तेषामभ्यागमनं' 'तेषामिच्छता'मिति बहुवचनम् । तत्रोपक्रमोपसहारानुसारेण माणवकस्यैव प्रायश्चित्तमुपनयनमध्यापनं च । बहुवचनं तु तथाविधमाणवकबहुत्वापेक्षमित्यवोचाम ॥ ४॥  

## सूत्रम्
अथ यस्य प्रपितामहादि नानुस्मर्यत उपनयनं ते श्मशानसंस्तुताः ॥ ५ ॥  
### टिप्पनी
प्रपितामहादि प्रपितामहादारभ्य प्रपितामहः पितामहः पिता स्वयं च यथाकालमिति । ते तथाविधा माणवकाः श्मशानसंस्तुताः । एतेन (२) 'श्मशाने सर्वतः शम्याप्रासा' दित्यध्ययननिषेध एषामपि सन्निधौ
भवति ॥ ५॥  
- २. आप. ध १ ९. ६.

## सूत्रम्
तेषामभ्यागमनं भोजनं विवाहमिति च वर्जयेत्तेषामिच्छतां प्रायश्चित्तं द्वादश वर्षाणि त्रैविद्यकं ब्रह्मचर्यं चरेदथोपनयनं(३)तत उदकोपस्पर्शनं पावमान्यादिभिः ॥ ६ ॥  
### टिप्पनी
गतम् । पावमान्यादिभिरित्यनेनैव प्रतिपूरुषं सङ्ख्याय सम्बत्सरानित्येतदपि द्रष्टव्यम् ॥ ६ ॥  
- ३. ततस्संवत्सरमुदकोपस्पर्शनम् इति ग. पु. ।

## सूत्रम्
अथ गृहमेधोपदेशनम् ॥ ७ ॥
### टिप्पनी
गृहमेधो गृह्यशास्त्रं गृहस्थधर्मो वा ॥ ७॥

## सूत्रम्
नाध्यापनम् ॥ ८॥
### टिप्पनी
नाध्यापनं कृत्स्नस्य वेदस्य । किं तु गृह्यमन्त्राणामेवेति ॥ ८॥

## सूत्रम्
ततो यो निवर्तते तस्य संस्कारो यथा प्रथमेऽतिक्रमे ॥९॥

### टिप्पनी
ततः एवं कृतप्रायश्चित्तात् गृहस्थीभूताद्यो निवर्तते उत्पद्यते तस्योपनयनसंस्कारः कर्तव्यः । कथम् ? यथा प्रथमेऽतिक्रमे ऋतुं त्रैविद्यकं ब्रह्मचर्यं चारयित्वेत्यर्थः ॥९॥

## सूत्रम्
तत ऊर्ध्वं प्रकृतिवत् ॥ १० ॥
### टिप्पनी
ततः यो निवर्तते तस्य प्रकृतिवत् यथा प्राप्तमुपनयनं कर्तव्यमिति । यस्य तु प्रपितामहस्थ पितुरारभ्य नानुस्मर्यत उपनयनं तत्र प्रायश्चित्तं नोक्तम्, धर्मज्ञैरूहितव्यम् ॥ १०॥

## सूत्रम्
उपेतस्याऽऽचार्यकुले ब्रह्मचारिवासः ॥ ११ ॥
### प्रस्तावः
एवं ततः पूर्वेष्वपि निरूपितमुपनयनम् , अथाऽध्ययनविधिः—
### टिप्पनी
एवं यथाविध्युपेतस्य ब्रह्मचारिणस्सत आचार्यकुले वासो भवति । ब्रह्म वेदस्तदर्थं व्रतं चरतीति ब्रह्मचारी। अध्ययनाङ्गानि व्रतानि चरता
आचार्यकुले वस्तव्यमित्युक्तं भवति ॥ ११ ॥

## सूत्रम्
(१)अष्टाचत्वारिंशद्वर्षाणि ॥ १२ ॥
### प्रस्तावः
तत्र काल:—
### टिप्पनी
चतुर्णां वेदानामध्ययनकाल एषः । प्रतिवेदं द्वादश ॥ १२ ॥  

- १. गोपथब्राह्मणेऽथर्ववेदीये द्वितीयप्रपाठके पश्चमब्राह्मणेऽस्य विधिदृश्यते— तस्मा एतत् प्रोवाचाष्टाचत्वारिंशद्वर्ष तच्चतुर्धा वेदेषु व्यूह्य द्वादशवर्षं ब्रह्मचर्यं, द्वादशवर्षाण्यवरार्धमपि स्तायंश्चरेद्यथा शक्त्यपरम्" ( गोप. ब्रा. पू. २. ५.) इति ॥  

## सूत्रम्
पादूनम् ॥ १३ ॥
### टिप्पनी
स एव कालः पादून वा प्रत्येतव्यः । पादेनोनं पादूनम् । पररूपं (२)कतन्तवत् । षट्त्रिंशद्वर्षाणि । प्रतिवेदं नव ॥ १३ ॥  
- २. 'शकन्ध्वादित्वात्' इति घ.पु. ।  

## सूत्रम्
अर्धेन ॥ १४॥
### टिप्पनी
ऊनमिति(३) समस्तमप्यपेक्षते। चतुर्विंशतिर्वर्षाणि। प्रतिवेदं षट् ॥१४॥  

- ३. उपसमस्तमिति ख० पु. प्राप्तसमासमपीत्यर्थः । सर्वत्राप्यपेक्षते इति. घ. पु.  


## सूत्रम्
त्रिभिर्वा ॥ १५॥
### टिप्पनी
पादैरूनमिति प्रकरणाद्गम्यते । द्वादशवर्षाणि प्रतिवेदं त्रीणि ॥१५॥  

## सूत्रम्
द्वादशावरार्ध्यम् ॥ १६ ॥
### टिप्पनी
अवरार्ध्यशब्दोऽवरमात्रेत्येतस्मिन्नर्थे वर्तते । द्वादशवर्षाणि अवरमात्रा यथा भवति तथा ब्रह्मचारिणा गुरुकुले वस्तव्यम् । पूर्वेणैव सिद्धे यो ब्रह्मचार्यतिमेधावितया चतुरोऽपि वदानितोऽल्पीयसा कालेन गृह्णाति तेनाप्येतावन्तं कालं गुरुकुले वस्तव्यम् । (१) 'विद्यया स्नाती'त्येतस्मिन्नपि पक्षे नातित्वरितेन स्नातव्यमित्येवमर्थमिदमारभ्यते । एतेन एकस्य वेदस्य त्रीणि वर्षाणि ब्रह्मचर्यमवश्यं(२) भावीत्यर्थात्सिद्धम् ।  
मनुरप्याह—  
> (३)षट्त्रिंशदाब्दिक चर्थ गुरौ विद्यकं व्रतम् ।  
> तदाधिक पादिकं वा ग्रहणान्तिकमेव वा ॥ इति ॥

त्रयाणां वेदानां षट् त्रिंशत् ; एकैकस्य द्वादश । तदर्धिकं त्रयाणामष्टादश; एकैकस्य षट् । पादिकं वा त्रयाणां नव, एकैकस्य त्रीणि । ग्रहणान्तिकमेव वेति एकैकस्य त्रिभ्य ऊर्ध्वमनियमः, न प्रागित्यर्थो द्रष्टव्यः॥१६॥  

- १. भाप. ध १.३०.१  
- २. भावीत्ययमर्थस्सिद्धः । इति ख० पु०  
- ३. मनु० स्मृ० ३.१  

## सूत्रम्
न ब्रह्मचारिणो विद्यार्थस्य परोपवासोऽस्ति ।। १७ ।।
### टिप्पनी
ब्रह्मचारिविद्यार्थशब्दयोरर्थ उक्तः । यो ब्रह्मचारी विद्यार्थो भवति न तेन दिवसमात्रमपि परस्य समीपे वस्तव्यम्। आचार्यस्य समीप एव वस्तव्यमित्युक्तं भवति । विद्यार्थस्येति वचनात् नैष्ठिकस्य कदाचिदन्यत्र (४)वासेऽपि न दोषः । यद्वा भोजननिवृत्तिरेवोपवास: । परलोकार्थ उपवासः परोपवासः स विद्यार्थस्य न भवति। नैष्ठिकस्य तु(५) दोषः। अत्र पक्षे (६) आहिताग्निरनड्वानि'ति विद्यार्थब्रह्मचारिविषयम् ॥१७॥  

- ४. वासो न दोषः इति क. पु.
- ५. न दोषः इति ख० पु.
- ६. आप० ध.२, ९. १३

## सूत्रम्
अथ ब्रह्मचर्यविधिः ॥ १८ ॥  
### टिप्पनी
ब्रह्म वेदस्तदर्थं यद्व्रत चरितव्यं तद्ब्रह्मचर्यं तदधिक्रियते ॥ १८ ॥  

## सूत्रम्
आचार्याधीनस्स्यादन्यत्र पतनीयेभ्यः ॥ १९ ॥  
### टिप्पनी
"आचार्याधीनो भवे"त्युपनयनान्ते यत् संशासनं तत्सिद्धैवाचार्याधीनताऽनूद्यते 'अन्यत्र पतनीयेभ्य' इति विशेषं वक्ष्यामीति।(१)पतनीय इति करणे कृत्प्रत्ययः । (२)अमुमरातिं ब्राह्मणमित्थं व्यापादयेत्याचार्येण चोदितोऽप्येवमादि न कुर्यादिति ॥ १९ ॥  

- १. करणे प्रत्ययः इति क. पु.  
- २. अस्मदरातिं इति ख० पु.  

## सूत्रम्
हितकारी गुरोरप्रतिलोमयन्वाचा ॥ २० ॥
### टिप्पनी
आचार्येण प्रयुक्तोऽप्यप्रयुक्तोऽपि तस्मै हितमेव कुर्यात्, वाचा (३)प्रातिलोम्यमकुर्वन् ॥ २० ॥  

- ३. प्रातिकूल्य इति ख. पु.

## सूत्रम्
अधासनशायी ॥ २१ ॥
### टिप्पनी
शयनं शायः । (४) 'कृत्यल्युटो बहुल'मिति बहुलवचनात् घञ् । अधः आसनशायो यस्य सः अधासनशायी । गुरुसन्निधावध आसीत अधश्शयीतेत्युक्तं भवति । अधश्शदस्य सवर्णदीर्घश्छान्दसः, अपपाठो वा। तृणेषु प्रस्तरेषु चासनशयने शिष्टाचारसिद्धे ॥ २१ ॥  

- ४ पा० सू० ३. ३. ११३  

## सूत्रम्
नानुदेश्यं भुञ्जीत ।। २२॥  
### टिप्पनी
अनुदेश्यं श्राद्धार्थं देवतार्थं वा उद्दिष्टं न भुञ्जीत ॥ २२ ॥

## सूत्रम्
तथा क्षारलवणमधुमांसानि ॥ २३ ॥
### टिप्पनी
न भुञ्जीतेत्येव । (५)क्षारादीनि गृह्ये गतानि ॥ २३ ॥  

- ५. क्षारपदार्थः आप.ध. २ १५. ११ सूत्रे व्याख्यास्यते।  

## सूत्रम्
अदिवास्वापी ॥ २४ ॥
### टिप्पनी
न दिवा स्वप्यात् ॥ २४ ॥

## सूत्रम्
अगन्धसेवी ॥ २५ ॥
### टिप्पनी
चन्दनादीनि गन्धद्रव्याणि न सेवेत ॥ २५ ॥

## सूत्रम्
मैथुनं न चरेत् ॥ २६ ॥
### टिप्पनी
उपचारक्रिया केली स्पर्शो (६)भूषणवाससाम् ।  
एकशय्यासनं क्रीडा चुम्बनालिङ्गने तथा ॥   इत्यादेस्सर्वस्योपलक्षणं मैथुनग्रहणम् ॥ २६ ॥  

- ६ भूषणवाससी. इति, क. पु.

## सूत्रम्
उत्सन्नश्लाघः॥२७॥
### टिप्पनी
श्लाघा शोभा सा उत्सन्ना यस्य स उत्सन्नश्लाघः । एवंभूतो भवेत् । (१)स्रक्षणादिना मुखादिकं उज्वलं न कुर्यात् इति ॥ २७ ॥  
- १. मृत्कल्कादिना इति क.पु.

## सूत्रम्
अङ्गानि न प्रक्षालयीत ॥ २८ ॥  
### टिप्पनी
(२)विना शिरसा सुखार्थमुष्णोदकादिना शरीरं न प्रक्षालयेत् ॥२८॥  
- २. स्नानसमये आमलकादिभिन क्षालयेत । इति क० पु.  

## सूत्रम्
प्रक्षालयीत त्वशुचिलिप्तानि(३) गुरोरसन्दर्शे ॥२९॥
### टिप्पनी
यानि तु मूत्रपुरीषाद्यशुचिलिप्तान्यङ्गानि तानि कामं(४) मृदाद्भिः प्रक्षालयेत् यावद्गन्धो लेपश्चापैति । तदपि गुरोरसन्दर्शे(५) यत्र स्थितं गुरुर्न पश्यति तत्र। आचार्यप्रकरणे गुरुग्रहणात् पित्रादीनामपि ग्रहणम् ॥ २९ ॥  

- ३. गुरोरसन्दर्शने इति क. पु.  
- ४. मृद्वारिभि. इति व. पु.  
- ५. यत्र गुरुन पश्यति तत्र । इति ख. पु. 'यत्र लिप्तं गुरुः' इति ग, पु.  

## सूत्रम्
(6) नाप्सु श्लाघमान: स्नायाद्यदि
स्नायाद्दण्डवत्प्लवेत् ॥ ३० ॥  
### टिप्पनी
स्नाने प्राप्त न श्लाघमानः स्नायात् । किं तु दण्डवत्प्लवेदित्युक्तम् । स्नानीयैर्मलापकर्षणं श्लाघा; क्रीडा वा जले । अपरं आह-'अङ्गानि न प्रक्षालयीते'(सू.२८)त्यासमावर्तनान्नित्यस्नानस्य प्रतिषेधः । 'प्रक्षालयीत त्वशुचिलिप्तानी'(सू.२९)ति नैमित्तिकस्य विधिः। 'नाप्सु श्लाघमान: स्नाया'(सू ३०)दिति तत्रैव श्लाघाप्रतिषेध इति ॥३०॥  

- ६. नाप्सु श्लाघमानस्स्नायादित्येतावदेव ख. पु. सूत्रम् ।
> “अधाद्भिश्श्लाघमानो न स्नायात् तेन ता श्लाघामवरुन्धे" (गो. ब्रा. पू. १२.) इति गोपथब्राह्मणम् ॥  


## सूत्रम्
जटिलः ॥ ३१॥  
### टिप्पनी
सर्वानेव केशान् जटां कृत्वा बिभृयात् ॥ ३१ ॥  

## सूत्रम्
शिखाजटो वा वापयेदितरान् ॥ ३२ ॥  
### टिप्पनी
अथवा शिखामेव जटां कृत्वा इतरान्केशान् वापयेत् नापितेन ॥ ३२ ॥  

## सूत्रम्
मौञ्जी मेखला त्रिवृद्ब्राह्मणस्य शक्तिविषये
दक्षिणावृत्तानाम् ॥ ३३ ॥  
### टिप्पनी
मुञ्जानां विकारो मौली । त्रिवृत् त्रिगुणा । एवम्भूता ब्राह्मणस्य मेखला भवति । सा च शक्तिविषये शक्तौ सत्यां दक्षिणावृत्तानां प्रदक्षिणावृत्तानां कर्तव्या । तद्धितार्थे गुणभूतानामपि मुञ्जानामेवैतद्विशेषणम् ॥ ३३ ॥  

## सूत्रम्
ज्या राजन्यस्य ॥ ३४॥
### टिप्पनी
स्पष्टम् ॥३४॥  

## सूत्रम्
मौञ्जी वाऽयोमिश्रा ॥ ३५ ॥
### टिप्पनी
अथवा अयोमिश्रा क्वचितु कालायसेन बद्धा मौञ्जी मेखला भवति राजन्यस्य ।। ३५॥  

## सूत्रम्
आवीसूत्रं वैश्यस्य ॥ ३६ ॥
### टिप्पनी
अविरुर्णायुः कम्बलप्रकृतिः तत्सम्बन्धिनी ऊर्णा आवी तत्कृतं सूत्रं आवीसूत्रम् । सा मेखला वैश्यस्य भवति ॥ ६६ ॥  

## सूत्रम्
सैरी तामली वेत्येके ॥ ३७ ॥
### टिप्पनी
सैरी सीरा बाहयोक्त्ररज्जुः। (१)तामलो मूलोदसंज्ञको वृक्षः तस्य त्वचा ग्रथिता तामली ॥ ३७ ॥    
- १. तमालादण् तमालसंज्ञो वृक्षः तस्य• इति घ पु.   

## सूत्रम्
पालाशो दण्डो ब्राह्मणस्य नैयग्रोधस्कन्धजोऽवा(२) ङग्रो राजन्यस्य बादर औदुम्बरो वा वैश्यस्य वाक्षों दण्ड इत्यवर्णसंयोगेनैक उपदिशन्ति ॥ ३८ ॥  
### टिप्पनी
पालाशो दण्ड इत्यादि गृह्य(३)गतम् ॥ ३८ ॥  
- २. अवाङ्ग्रः' इति क. पु  
- ३. आाप० गृ. ११. १५  

## सूत्रम्
वासः ॥ ३९ ॥
### टिप्पनी
वस्यते कौपीनमाच्छाद्यते येन तद्वासः । तद्वक्ष्यते ॥ ३९ ॥


## सूत्रम्
शाणीक्षौमाजिनानि ।। ४०॥
### टिप्पनी
शणस्य विकारः शाणी पटी । क्षुमा अतसी तस्या विकारः क्षौमम्। श्वेतपट्टाख्यवासोविशेष इत्यन्ये । अजिन यस्य कस्यचिन्मेध्यस्य पशोः। त्रीण्येतानि वर्णानुपूर्व्येण वासांसि ॥ ४ ॥  

## सूत्रम्
काषायं चैके वस्त्रमुपदिशन्ति ॥ ४१ ॥
### टिप्पनी
एके आचार्या वस्त्रं त्वधोधार्यमुपदिशन्ति । वस्त्रं कार्पासम् । तच्च काषायं कषायेण रक्तम् । ब्राह्मणस्येत्यर्थाद्गम्यते । इतरयोर्वक्ष्यमाणत्वात् ॥ ४१ ॥  

इत्यापस्तम्बधर्मसूत्रे प्रथमप्रश्ने द्वितीया कण्डिका ॥२॥



## सूत्रम्
माञ्जिष्ठं राजन्यस्य ॥ १ ॥  
### टिप्पनी
मञ्जिष्ठया रक्तं माञ्जिष्ठम् ॥ १ ॥

## सूत्रम्
हारिद्रं वैश्यस्य ॥२॥  
### टिप्पनी
हरिद्रया रक्तं हारिद्रम् ॥ २ ॥  

## सूत्रम्
हारिणमैणयं वा कृष्णं ब्राह्मणस्य ॥ ३ ॥
### टिप्पनी
एनान्युत्तरीयाणि । 'बस्ताजिन'मिति वक्ष्यमाणत्वात् इहाप्यजिनमिति गम्यते । (१)अजिनमुत्तरमुत्तरये'त्युपनयने यदजिनमुक्तं धार्यं तद्धारिणं ब्राह्मणस्य; हरिणो मृगस्तस्य विकारः हारिणम् । ऐणेयं वा कृष्णम् । एणी मृगी तस्या विकार ऐणेयम् । (२)एण्या ढञ् । द्विविधा एण्यः कृष्णाश्च गौराश्च । अतो विशेष्यते-कृष्णमैणेयमिति ॥३॥  

- १. आपगृ० ११ ११.  
- २. पा सू. ४. ३. ५९  

## सूत्रम्
कृष्णं चेदनुपस्तीर्णासनशायी स्यात् ॥ ४ ॥  
### प्रस्तावः
अस्मिन् पक्षे विशेषमाह—  
### टिप्पनी
कृष्णं चेद्विभृयात् न हारिणं ततस्तस्मिन्नुपस्तीर्णे नासीत, न च शयीत । अयं तावदर्थः। शब्दनिर्वाह(३) त्वधासनशायी'त्यत्र कृतः ॥४॥  

- ३. आप० घ० १. २, २१.  

## सूत्रम्
रौरवं राजन्यस्य ॥ ५ ॥
### टिप्पनी
रुरुर्बिन्दुमान्मृगः ॥५॥

## सूत्रम्
बस्ताजिनं वैश्यस्य ॥ ६ ॥
### टिप्पनी
बस्तश्छागः ॥६॥

## सूत्रम्
आविकं सार्ववर्णिकम् ॥ १७ ॥  
### टिप्पनी
अविरूर्णायुः । स एवाऽऽविकः । तस्य चर्माऽऽविक, तत्सर्वेषामेव वर्णानाम् । अस्य हारिणादिभिर्विकल्पः ॥७॥  

## सूत्रम्
कम्बलश्च ॥८॥
### टिप्पनी
अयमप्याविक एव । प्रावरणमेव सर्वेषाम् ॥ ८ ॥  

## सूत्रम्
ब्रह्मवृद्धिमिच्छन्नजिनान्येव वसीत, क्षत्रवृद्धिमिच्छन् वस्त्राण्येव, उभयवृद्धिमिच्छन्नुभयमिति हि(१) ब्राह्मणम् ॥ ९॥  
### प्रस्तावः
'काषायं चैके वस्त्रमुपदिशन्ती' त्यारभ्य वासांस्यजिनानि च विहितानि । तत्र कामवशेन विशेषमाह—  
### टिप्पनी
ब्रह्मवृद्धिः ब्राह्मणवृद्धिः क्षत्रवृद्धिः क्षत्रियवृद्धिः ॥ ९॥  
- १. अत्र गोपथब्राह्मणस्य प्रथमप्रपाठकस्य द्वितीया कण्डिका द्रष्टव्या ।

## सूत्रम्
अजिनं त्वेवोत्तरं धारयेत् ॥ १० ॥  
### प्रस्तावः
अथ स्वपक्षमाह—  
### टिप्पनी
उत्तरमुत्तरीयम् । तदजिनमेव धारयेत् ॥ १० ॥  

## सूत्रम्
(२)अनृत्तदर्शी ॥ १ ॥
### टिप्पनी
नृत्तं न पश्येत् ॥ ११ ॥  
- २. इमे नियमा गोपथब्राह्मणे विहिताः
> "नोपरिशायी स्यान्न गायनो न नर्तनो न स रणो न निष्ठीवेत् यदुपरिशायी भवत्यभीक्ष्ण निवासा जायन्ते, यद्गायनो भवत्यभीक्ष्णश आक्रन्दान् धावन्ते, यन्नर्तनो भवत्यमीक्ष्णश प्रेतान्निर्हरन्ते, यत्सरणो भवत्यभीक्ष्णशः प्रजास्सविशन्ते, यनिष्ठीवति मध्य एव तदात्मनो निष्ठीवति" इति । गो. ब्रा. १. २.७.  



## सूत्रम्
सभा: समाजांश्चाऽगन्ता ॥ १२ ॥
### टिप्पनी
द्यूतादिस्थान सभा। उत्सवादिषु समवायः समाजः ! तास्सभास्समाजाश्च अगन्ता ताच्छील्येन न गच्छेत् । यदृच्छया गमने न दोषः ॥ २॥

## सूत्रम्
अजनवादशीलः ॥ १३ ॥
### टिप्पनी
जनवादः परिवादः लोकवार्ता वा, तच्छीलो न स्यात् ॥ १३ ॥  

## सूत्रम्
रहश्शीलः ॥ १४ ॥
### टिप्पनी



ब्रह्मचारिनियमाः ] उज्वलोपेने प्रथमः प्रश्नः १९
सति सरभवे रहाशीलः स्यात् ।। १४ ॥
गुरोरुदाचारेष्यकता स्वैरिकर्माणि ॥ १५ ॥ येषु प्रदेशेषु गुरुरुदाचरति पौनापुन्येन चरति तेषु स्वैरिकमाणि मैत्रप्रसाधनादीनि न कुर्यात् ।। १५ ।।
स्त्रीभिर्यावदर्थसम्भाषी ॥ १६ ॥ स्त्रीभिस्सह(१)यावत्प्रयोजनं तावदेव सम्भाषेत । न प्रसक्तानुप्र. सक्तमतिचिरम् । (२) 'बलवानिन्द्रियग्रामो विद्वांसमपि कर्षतीति । अतिबालाभिरतिवृद्धाभिश्च न दोषः ॥ १६ ॥
मृदुः ॥ १७ ॥ क्षमावान् । १७ ॥
शान्तः ॥१८॥ इन्द्रियाणामसद्विषये प्रवृत्त्यभावः शमः तद्वान् शान्तः ॥ १८ ॥
दान्तः ।। १९ ॥ विहितेषु कर्मस्वग्लानिर्दमः । तद्वान् दान्त. ॥ १९ ॥
ह्रीमान् ॥ २०॥ होलजा तद्वान् ॥ २० ॥
दृढधृतिः ॥ २१ ॥ लब्धे नष्टे मृते वा धृतावेवावस्थितः स्यातू न हृष्येत् न वावि देत॥
अग्लाँस्नुः ॥ २२ ॥ उत्साहसम्पन्नः । (३)ग्लाजिस्थश्च स्नुः” । अत्रानुस्वारः छान्दसोऽ पपाठो वा ॥ २२ ॥
अक्रोधनः ॥ २३ ॥ न कस्मैचिदपि कुप्येत् ॥ २३ ॥
अनसूयुः ॥ २४ ।। पराभ्युदयानुसन्तापः असूया । तच्छीलो न स्यात् ॥ २४॥ १. यावत्प्रयोजनमेव २ मनु. स्मृ.२. २१५. ३. पा. सू. ३. २. १३९.
१
२
॥Toga
REXANE
aaunee
आपस्तम्बधर्मस्खूचे (प.१.)कं.३. सर्व लाभमाहरन् गुरने का प्रातरमत्रेण भिक्षाचर्य
चरेभिक्षमाणोऽन्यत्राऽपपात्रेभ्योऽभिशस्नाच ॥२५॥
अपपात्रा प्रतिलोमजा रजकादयः। अपगतानि हि तेषां पात्राणि पाकाद्यर्थानि चतुभिर्वर्ण वह । अभिशस्तान् वक्ष्यति 'अथ पतनीयानी' त्यादिना । तानुभवान् वर्जयित्वा अन्यत्र भिक्षेत । तत्र सिक्षमाणस्सर्व लाभ यञ्च यावञ्च लब्धं गोहिरण्यादि तत्सर्व(१)ममायया गुरवे आह. रेत् । एवमहरहः कुर्वन् सायं प्रातरमत्रेण न हस्तादिना भिक्षाचर्य भिक्षा चरणं चरेत् कुर्यात् । 'सायं प्रान' रिति वचनान्न सायं गृहीतेन प्रातरा शः, नापि प्रातगृहीतेन सायमाश. ॥ २५ ॥
अथ भिक्षाप्रत्याख्यानं निन्दितुं ब्राह्मणमाकृष्यते
स्त्रीणां प्रत्याचक्षाणानां समाहितो ब्रह्मचारीष्टं दत्तं हुतं प्रजां पशून ब्रह्मवर्चसमन्नार्थ वृते । तस्मादु ह वै ब्रह्मचारिसङ्घ चरन्तं न प्रत्याचक्षीतापि हैष्वेवंविध एवंनतः स्थादिति हि(२) ब्राह्मणम् ।। २६ ॥
व्याख्यातः समाहितः। समाहितो ब्रह्मचारी याभिः स्त्रीभिः भिक्षमाणः प्रत्याख्यायते ताला प्रत्याचक्षाणाना त्रीणामिष्टं यागैरार्जि धर्म, दत्त दानेना र्जितं हुतं दर्विहोमेश्च गारार्जित सर्वमेव धर्म वृते आच्छिनत्ति; यस्मादेवं तस्मात् ब्रह्मचारिसङ्घ चरन्त न प्रत्याचक्षीत । उ ह वा इति निपाता वाक्यालङ्कारार्थाः । अपिहशब्दो कदाचिदित्येतमधे द्योतयतः । एषु सङ्गीभूतेषु ब्रह्मचारिषु कदाचिदेवंविध समाहित एवव्रतः अथ ब्रह्म चर्याविधि' रित्यारम्य यान्युक्तानि तद्वान् ब्रह्मचारी स्यात् । (३)सम्भा. वने लिङ् । सम्भवेत् । तस्मान्न प्रत्याचक्षीतेत्येवं ब्राह्मण भवतीति ॥२६॥
नानुमानेन भक्षमुच्छिष्टं दृष्टश्रुताभ्यां तु ॥ २७ ॥
१. अमाययेति. नास्ति क. पु. सर्वमादाय इति ग. पु.
२."ते देवा अब्रुवन् ब्राह्मणो वा अयं ब्रह्मचर्य चारेष्यति बतास्मै भिक्षा इति गृह. पतिर्भूत बहुचारी गृहपत्न्या इति किमस्या वृक्षोताददत्या इति, इष्टापूर्तक्तिद्रविणमवरुः ध्यादिति, तस्मात् ब्रह्मचारिणेऽहरहर्भिक्षां गृहिणीमामेयुरिष्टापूर्तसुकृतद्रविणमवन्ध्या दिति" इति गोपथब्राह्मणम् । (गो. बा. १, २, ६)
३. सम्भावनाया लिड्. इति. ख. पु.
-
-
AE
Psalman
ब्रह्मचाशि
२१ भिक्षाणां सराहो भैक्षम् । न तल्लिङ्गामासेनोच्छिष्टं मन्तव्यम् । किं तु दृष्टश्रुताभ्यामेवा टमात्मनः प्रत्यक्षम् । श्रुतमातोपदेशः। ताभ्यामेव तदुच्छिष्टमवगन्तव्यम् । अयमंशः प्राप्तानुवादोऽपूर्वमशं विधातुम् । यथा(१) नानुवषट्करोति, अपि वोपांश्चनुवषट्कुर्यात्' इति ॥ २७ ॥
(२)मवत्पूर्वया ब्राह्मणो भिक्षेत ॥ २८ ॥ ब्राह्मणो ब्रह्मचारी भवत्पूर्वया वाचा भिक्षेत सिक्षा याचेत- भवति भि क्षां देही ति॥२८॥
UP
Pies
CHAN
*
'भिक्षा भवति देहीति राजन्यो भिक्षेत ॥ २९ ॥
भवदन्त्यया वैश्यः ॥ ३० ॥ 'भिक्षां देहि भवतीति ॥३०॥ 'सर्व लाभमाहरन् गुरव' इन्युक्तम् । अथाऽऽहृतं किं कर्तव्यमित्यत आह
तत्समाहृत्योपनिधायाऽऽचार्याय प्रबथात् ॥३१॥ तत् भैक्षं समाहृत्य समीपे निधायाचार्याय प्रब्रूयात्-इदमित्थमाहृतमिति॥३१॥
तेन प्रदिष्टं भुञ्जीत ॥ ३२ ॥ तेन ह्याचार्येण प्रदिष्टं सौम्य त्वमेव भुक्ष्वेत्युक्तं भुजीत ॥ ३२ ॥
विश्वासे गुरोराचार्यकुलाय ॥ ३३ ॥ ___ यदि गुरुर्विप्रोषितोऽसन्निहितः स्यात् तत् आचार्यकुलायाऽऽचार्यस्थ यत्कुलं भार्यापुत्रादि तस्मै ब्रूयात् । तेन प्रदिष्टं भुञ्जीत ॥ ३३ ॥
तैर्विप्रवासेऽन्येभ्योऽपि श्रोत्रियेभ्यः ॥ ३४ ॥ तैस्स्वकुल्यैस्सह गुरोः विप्रवासे अन्येभ्योऽपि "(३)श्रोत्रियेभ्य. प्रब्रयात् । तैः प्रदिष्टं भुजीतेति विपरिणामेनान्वयः । गौतमोऽप्याह(४) "असन्निधौ तद्भार्यापुत्रसब्रह्मचारिभ्यः' इति ॥ ३४॥
नाऽऽत्मप्रयोजनश्चरेत् ॥ ३५ ॥ १. आप. श्री. १३. १४. ९, १० सोमयागे पालीवतग्रहे प्राप्तस्याप्यनुवषट्कार निषेधस्य उपांश्वनुवषट्कारविधानार्थ नानुवषट्करोतीत्यनुवादः ।
२. इतः सूत्रत्रयमेकीकृत ग. पुस्तके । ३ श्रोत्रियपदार्थः आप, ध. २. ४. ६ सूत्रे द्रष्टव्यः । ४. गौ. ध. २. ४०.
N
२२
IP
आपस्तम्वधर्मजूने . [(प.१.)क.३. आत्मा प्रयोजन प्रयोजकः यस्याल आत्मप्रयोजन । एवंभूतो भिक्षा न चरेत् आत्मार्थ नचादित्यर्थः । अन्य प्रयोजनं यदा श्रोत्रिया अपि न लभ्यन्ते तदा(१) प्रोषितो भैक्षादौ कन्या भुजीतेति वक्ष्यमाणमप्रोषि. तेऽपि यथा स्यादिति ॥ ३ ॥
भुक्त्वा स्वयममन्त्रं प्रक्षालयीत ॥ ३६ ।। अमत्रं भोजनपात्रम् , मुक्त्वेति सन्निधानात् । तत्स्वयमेव प्रक्षालयीन प्रक्षालयेत् । भिक्षापात्रस्य त्वन्येन प्रक्षालने न दोषः । उभयोरपि पात्रयो ग्रहणमित्यन्ये ॥ ३६॥
न चोच्छिष्टं कुर्यात् ॥ ३७ ॥ यावच्छनोति भोक्तु तावदेव भोजनपात्रे कृत्वा भुञ्जीत ॥ ३७॥
अशक्तौ भूमौ निखनेत् ॥३८॥ भोजने प्रवृत्तो यदि तावद्भोक्तुं न शक्नुयात् तदा तदनं भूम। निखनेत् ॥ ३८ ॥
अप्सु चा प्रवेशयेत् ॥ ३९ ॥ अप्सु प्रक्षिपेत् ॥ ३९ ॥
आर्याय वा पर्यवद्ध्यात् ॥ ४० ॥ आर्यस्त्रैवर्णिकः तस्मै अनुपनीताय पर्यवदध्यात् सर्वमेकस्मिन्पात्रेऽव. धाय तत्समीपे भूमौ स्थापयेत् ॥ ४० ॥
अन्तधिने या शुद्राय ॥ ४१ ॥ अन्तर्धानमन्तर्धिः सोऽस्यास्तीति । ब्रीह्यादित्वादिनिः । अन्तर्धी दा. सः। अन्तर्हितं हि तस्य शूद्रत्वम् , आशौचेषु स्वामितुल्यत्वात् । प्रक रणादाचार्यस्येति गम्यते । आचार्यदासाय वा शूद्राय पर्यवध्यात्४॥
- प्रोषितो भैक्षादग्नौ कृत्वा भुज्जीत ॥ ४२ ॥
यदि शिष्य आचार्थमात्मार्थ वा प्रोषितः स्यात् तदा भैक्षात् कि चिदादायाग्नौ कृत्वा प्रक्षिप्य शेष भुञ्जीत श्रोत्रियाणां सद्भावे असावे च । 'अन्येभ्योऽपि श्रोत्रियभ्य'(२) इत्येतन भवति । यदि स्यात्तत्रैवायं ब्रूया 'त्तदभावेऽग्नौ कृत्वा भुखीने ति । यद्यपि तत्राचार्यस्थ प्रवास:
।
KA
१. आपः ध. १. ३. ४२
२ इत्येतत्वत्र न भवति, इति ख. पु.
HRAMMAR
A
NA
AM
ब्रह्मचारिनियमाः ] उज्वलोपेते प्रथमः प्रश्नः। २३ प्रकृतः, तथापि न्यायसाम्याच्छिष्यस्यापि विप्रवासे भविष्यति ॥ ४२ ॥
अथ ब्रह्मचारिणो यज्ञ विधातु हविरादीनि सम्पादयति
भैक्षं हविषा संस्तुतं तत्राऽऽचार्यों देवतार्थे ॥ ४३ ।।
भैक्षं हविध्येन सस्तुत कीर्तितम् । तत्र तस्मिन् हविषि आचार्यों देवतार्थे देवताकार्ये तत्प्रीत्यर्थत्वात्तस्यं ॥ ४३ ॥
आहवनीयार्थे च ॥ ४४ ॥ तस्य जाठराग्नौ हूयमानत्वात् ॥४४॥ ।
तं भोजयित्वा ॥ ४५ ॥ इति प्रथमप्रश्ने तृतीया कण्डिका ।
AND
।
t.
HLA
H
ea.
.
ST
May
यदुच्छिष्टं प्रामाति ॥ १॥ __ अनुवादेषु सर्वत्र विधिः कल्प्यते । तं भोजयेत् । भोजयित्वा तस्याच्छिष्टं प्राश्नीयात् प्राश्नाति । अकारोऽपाठश्छन्दसो वा, 'शादिति चुत्वप्रतिषेधात् ॥ ४५ ॥ १ ॥
हविरुच्छिष्टमेव तत् ॥ २ ॥ इडाभक्षणादिस्थानीयमित्यर्थः ॥ २ ॥
यदन्यानि द्रव्याणि यथालानमुपहराति
दक्षिणा एव ताः॥ ३ ॥ यदन्यानि द्रव्याणि गवादीनि भिक्षाचरणे लब्धानि समिदादीनि च स्वयमाहृतानि यथालाभमुपहरति दक्षिणा एव ता.दक्षिणासामानाधिकरण्या त्ता इत्युक्तम् ॥ ३॥
स एष ब्रह्मचारिणो यज्ञो नित्यप्रततः ॥ ४ ॥ स एष एवंभूतो यज्ञः ब्रह्मचारिणो नित्यं प्रतायते । एवं कुर्वता ब्रह्मचा रिणा यज्ञ एव नित्यं क्रियत इत्यर्थः ॥४॥
न चास्मै श्रुतिविप्रतिषिमुच्छिष्टं दद्यात् ॥ ५ ॥ अस्मै शिष्याय आचार्यः अतिविप्रतिषिद्ध शास्त्रविप्रतिषिद्धमुच्छिष्टं न दयात् ॥५॥
BHARASH
PROHI
।
swary
C
CF
CL
HAR
SH
.
।
२४
आपस्तम्बधर्मसूत्रे (प.१)कं ४.
किं पुनस्तत्
__ यथा क्षारलवणमधुमांसानीति ॥ ६ ॥ यथेतिवचनाच्छुतिविप्रतिषिद्धमिति लक्षणतः प्रतिषेधाच क्षारा. दिग्रहणमेवंविधस्योपलक्षणम् ॥६॥
एतेनान्ये निधमा व्याख्याताः ॥ ७ ॥ अभ्यङ्गशेषो गन्धशेषो माल्यशेष इत्यादयो ब्रह्मचारिणः प्रतिषिः द्धा आचार्येण न देया इत्युक्तं भवति ॥ ७॥ ___ केचित्तु श्रुतिविप्रतिषिद्धमाचार्यशेषमुपयुञ्जाना दृश्यन्ते पूर्वः पूर्व
आचारः प्रमाणमिति वदन्तः । तानिराकरोति
श्रुतिर्हि बलीयस्थानुमानिकादाचारात् ॥ ८॥ अनुमानाय प्रभवतीत्यानुमानिकः । आचाराद्धि श्रुतिः स्मृतिर्वाऽनु. मीयते । तस्मादानुमानिकादाचारात्प्रत्यक्षश्रुतिबलीयसी । तद्विरोधे तु नानु. मातुं शक्यते,(१) 'अनुमानमबाधितम्' इति न्यायात् । एव च ब्रुवता ब्रह्म चारिणः क्षारलवणादिप्रतिषेधः प्रत्यक्षब्राह्मणमूल इति दर्शितं भवति । यद्यपि क्षारादिप्रतिषेधश्रुतेरुच्छिष्टव्यतिरिक्तो विषयः सम्भवति तथापि सङ्कोचोऽपि तस्या अविशेषप्रवृत्ताया आनुमानिकादाचारादयुक्तः॥ ८॥
ननु परस्परविरुद्धा अपि श्रुतय उपलभ्यन्ते (२) 'गृहाति, न गृहा तीति । तत्किमाचारात् सङ्कचिका श्रुति नुमीयते ? अत आह
__ दृश्यते चापि प्रवृत्तिकारणम् ॥९॥ स्थादेव यद्ययमाचारोऽगृह्यमाणाकारणः स्यात् । गृह्यते तु तत्र कार णम् ॥९॥
किं तत् ?
प्रीति पलभ्यते ॥ १० ॥ क्षारादिभोजने भुञानस्य प्रीतिभवति। ततश्च यत्र प्रीत्युपलब्धित
१. अनुमानबाधित इति न्यायात , इति. क. पु
२. अतिरात्रे षोडशिनं गृह्णाति, नातिरात्रे षोडशिनं गृह्णाति. इति श्रुतिभ्यामेकस्मि नेवातिरात्रसंस्थाके ज्योतिष्टोमे षोडशिसशस्य प्रहस्य ग्रहणाग्रहणयोः परस्परविरुद्धयोर्वि धानात् तयोरपि श्रुत्यो परस्परं विरोधादिति भावः । उलूखलाकार उपर्यासेचनवान् पात्रविशेषो ग्रहः । खदिरवृक्षनिर्मितो ग्रहविशेषष्षोडशी। तस्य सोमरसेन पूरणं प्रहणम् ।
--
-
CHAMATARA
पान.AN
Here
।
AmAL
a
-
MHALA
.
ब्रह्मचारिनियमाः] उज्वलोपेते प्रथमः प्रश्नः। २५ प्रवृत्तिर्न तत्र शास्त्रमस्ति। तदनुवर्तमाना नरकाय राध्यतीति न्यायान सोचिका श्रुतिरनुमीयते इति ॥ १०॥
पितुज्येष्ठस्य च भ्रातुरच्छिष्टं भोक्तव्यम् ॥ ११ ॥ (१)स्पष्टम् ॥ ११ ॥
धर्मविप्रतिपत्तावभोज्यम् ॥ १२ ।। . यदि तयोर्धर्माद्विप्रतिपत्तिरपायो भवति ततो न भोज्यम् । यद्वा भुजानस्य ब्रह्मचारिणो धर्मविप्रतिषेधो भवति मधुमासादिमित्रत्वेन ततो न भोज्यमिति ॥१२॥
सायं प्रातरुदकुम्भमाहरेत् ॥१३॥ आचार्यस्य स्नानपानार्थम् ॥ १३॥ (२)सदाऽरण्यादेधानाहत्याऽधो निध्यात ॥१४॥
सदा प्रत्यहमरण्यात् न पित्रादिगृहातू एधान् काष्ठानि आचार्यगृहे पाकाद्यर्थमाहरेत् आहृत्य चाऽधो निदध्यात् अधोनिधानमाचार्यपुत्रादिषु बालेषु पतनशङ्कया। अपर आह-आत्मनस्तमिदाधानार्थ(३)मेधाहरण मिति । उक्त गृहो-(४) एवमन्यस्मिन्नपि सदाऽरण्यादधानाहत्य । इति। तदनुवादनाधेनिधानं विधीयते दृष्टार्थमादृष्टार्थ वेति ॥१४॥
नास्तमिते समिद्धारो गच्छेत् ॥ १५ ॥ अस्तमित आदित्ये समिध आहर्तुं न गच्छेत् ; चोरव्याघ्रादिसम्भवात् । समिद्धार' इति (५) अण कर्मणि चे' ति तुमर्थेऽणप्रत्ययः ॥ १५ ॥ अग्निमिध्वा परिसमूह्य समिध आध्यात्सायं
प्रातर्थथोपदेशम् ॥ १६ ॥ परिसमूहनं परितो मार्जनम् । विप्रकीर्णस्याग्ने(६)रेकीकरणमित्यन्ये । यथोपदेशं यथा गृह्य उक्तं तथा समिध आदध्यात् । गृह्ये विहितमपि स.
१. स्पष्टोऽर्थः इति० ग० पु.
२. "तस्मात् ब्रह्मायहरहस्समिध आहृत्य साय प्रातरग्नि परिचरेत्, नोपर्युपसादयेत्, अधः प्रतिष्ठापयेत्” (गोप १२.६.) इति गोपथब्राह्मणम् ॥
३. इध्माहरणं इति क, ख. पु. ४. आप० गृ० ११. २२. ५. पा० सू० ३. ३. १२. ६. राशीकरणमित्यन्ये इति ख० ग० पु. ' आप००४
MAMAN
Lord
H
क
....
...
::::
AAS
Ho
PPEN
.
२६ । आपस्तम्बधर्मसूत्रे (प.१.)क.४. मिदाधान विधीयते सर्वाचरणार्थम् । सायं प्रातरित्यादिकान्विशेषाः
न वश्यामीति च ॥ १६ ॥
सायमेवाऽग्निपूजेत्येके ॥ १७ ॥ एके आचार्यास्सायमेवाग्निपूजा कार्या, न प्रातरिति मन्यन्ते ॥ १७ ॥ समिद्धमग्निं पाणिना परिसमूहेन्न समूहन्या ॥ १८ ॥
सामेदाधाने समिद्धमग्नि पाणिनैव परिसमूहेत्, न समूहन्या । समूहनी स मार्जनी दर्भनिर्मिता वेदाकृतिः, आचारात् ॥ १८ ॥
प्राक्तु याथाकामी ॥ १९ ॥ प्राक्समिदाधानात् परिसमूहने याथाकामी भवति । यथाकामस्य भावो याथाकामी । व्यञ्ज, षित्वादीकारः ॥ १९ ॥ नारन्युदकशेषेण वृथाकर्माणि कुर्वीताऽऽचामेवा ॥२०॥ ___ अग्निपरिचर्यायां परिसमूहने परिषेचने च यदुपयुक्तमुदकं. तच्छषेण वृथाकर्माणि अदृष्टप्रयोजनरहितानि पादप्रक्षालनादीनि न कुर्वीत। नाऽप्याचामेत् । अवृथाकर्मवादस्य पुनःप्रतिषेधः ॥ २० ॥
पाणिसंक्षुब्धेनोदकेनेकपाण्यावर्जितेन च
नाऽऽचामेत् ॥ २१ ॥ पाणिसंक्षुब्धं (१)पाणिना सक्षोभित तेनोदकेन नाऽऽचामेत् । इदं तटाकादिषु स्वयमाचमने । यदा पर आचामयति, तदैकेन पाणिना यदावर्जितं तेन नाऽऽचामेतू। किं तु उभाभ्यां हस्ताभ्यां करकादि गृहीत्वा यदावर्जि। तमुदकं, तनवाऽऽचामत् । एवं च स्वयं वामहस्तावर्जितेनापि नाचामेत् । ( अलाबुपात्रेण नालिकेरजेन वैणवेन चर्ममयेन ताम्रमयेन वा पात्रेण स्वयमाचमनमाचरन्ति शिष्टाः) ॥ २१ ॥
स्वप्नं च वर्जयेत् ॥ २२ ॥ पूर्व मदिवास्वापी' (१. २ २८)त्यनेन (२)दिवास्वापः प्रतिषिद्धः। अनन रात्रावपि यावदाचार्यों न स्वपिति, तावन्तं कालं स्वापः प्रतिषि
६
KHABARC
OM
-
-
TISS
१. कुम्भादिगतमित्यधिकं ध. पु. () एतच्चिन्हान्तगतो भागः ख. पुस्तके नास्ति। २. दिवास्वापप्रतिषेधः इति, क. पु.
ब्रह्मचारिनियमाः ] उज्वलोपेते प्रथमः प्रश्नः।' २७ ध्यते । स्वप्नकथनं वर्जयेदित्येके ॥ २२ ॥
अथाऽहरहराचार्य गोपायेद्धार्थयुक्तः कर्मभिः ॥ २३ ॥
अथ स्वप्नस्य प्रकृतत्वात् स्वप्नानन्तरं ब्राह्म मुहूर्त उत्थायेत्यर्थः । अहरहः नित्यमाचार्य गोपायेत् रक्षेत् । कि दण्डादि गृहीत्वा ? नेत्याह धर्मार्थयुक्तैः कर्मभिः । धर्मयुक्तानि कर्माणि समित्कुशपुष्पाहरणादीनि, अर्थ. युक्तानि (१)युग्यघासाहरणादीनि ॥ २३ ॥
(२) स गुप्त्वा संविशन् ब्रूया 'धर्म गोपाय
माजूगुपमह मिति ॥ २४ ।। स(३)ब्रह्मचारी धर्मार्थयुक्तैः कर्मभिर्यावदुत्थानात् यावदस्य संवेश. नात् एवमाचार्य गुवा सविशन् शयनं भजन (४) धर्मगोपायमाजगपमह मितीमं मन्त्रं ब्रूयात् । धर्म गोपायतीति धर्मगोपाय. आचार्यः तमहमाजूगुप. माभिमूख्येन रक्षितवानस्मि, इदानीं तु संविशामीति मन्त्रार्थः।
अपर आह-हे धर्म मा मां गोपाय रक्ष यस्मादहं आजूगपमहमाचार्य. मेतावन्तं कालमिति ॥ २४॥
प्रमादादाचार्यस्य बुद्धिपूर्व वा नियमातिक्रमं रहसि .
बोधयेत् ॥ २५ ॥ प्रमादोऽनवधानम् । प्रमादात् बुद्धिपूर्व यो आचार्यस्य वा नियमातिक्रमस्त रहसि बोधयेत् । इत्थमयं नियमः पूज्यपादैरतिक्रम्यते इति ॥ २५ ॥
___ अनिवृत्तौ स्वयं कर्माण्यारभेत ॥ २६ ॥
यदि बोधितोऽप्याचार्यस्ततो न निवर्तते, ततः स्वयमेव तस्य कर्त. व्यानि ब्रह्मयज्ञादीनि कर्माण्यारमते कुर्यात् ॥ २६ ॥
निवर्तयेद्वा ॥ २७ ॥
manA
TE
१. एधसा हरणादीनि इति घ. पु.
२. "स यदहरहराचार्यकुलेऽनुष्ठिते सोऽनुष्ठाय ब्रूयात-धर्मगुप्तो मा गोपायेति धर्मो हैनं गुप्तो गोपायेति" इति गोपथब्राह्मणम् ( गो. बा. १. २, ४.)
३. न्याय्यादुत्थानान्न्याय्याच संवेशनात् , इति क. ख. पु. अन्यायात्....."दन्या व्याच...* *इति. इ पु.
४. यावदुपात्त एवायं मन्त्रः।
२८
SMPS
4
nee
A
AE
.
CHER
SHOP
AM
कर
PRITA
E
E
आपस्तम्बधर्मसूत्रे (प.१.)कं.४. प्रसह्य वा स्वयं निवर्तयेत् । पित्रादिभिर्वा निवर्तयेत् ॥ २७ ।। __अथ यः पृर्वोत्थायी जघन्यसंवेशी तमाहुर्न
स्वपितीति ॥ २८ ॥ या पूर्वमाचार्यादुचिष्ठति प्रतिबुध्यते । जधन्यशब्दः पश्चादर्थे । जघ. न्यश्च संविशति, तं ब्रह्मचारिणं न स्वपितीति धर्मशा आहु । प्रयोजनमुप. नयने 'मा सुषुप्या' इति संशासनस्यायमर्थः, न स्वापस्यात्यन्ताभाव इति । अथशब्दश्च वाक्योपक्रमे ॥ २८॥
स य एवं प्रणिहितात्मा ब्रह्मचार्यत्रैवास्थ सर्वाणि क माणि फलवन्त्यवासानि भवन्ति यान्यपि गृहमेधे ॥२९॥
'आचार्याधीनः स्था' दित्यारभ्य यस्य नियमा उक्ता, स ब्रह्मचारी, एवमुक्तेन प्रकारेण, प्रणिहितात्मा प्रकर्षण निहित आचार्यकुले स्थापित आत्मा येन स तथोक्त. । प्रकर्षश्च(१)आत्मनस्तत्रैव शरीरन्यासः । वक्ष्यति (२)आसाचार्यकुले शरीरन्यासः" इति । अस्यैवंविधस्य ब्रह्म चारिणः अत्रैव ब्रह्मचर्याश्रमे सर्वाणि फलवन्ति ज्योतिष्टोमादीनि कर्माण्य. वाप्तानि भवन्ति । तत्फलावाप्तिरेव तदवाप्तिः । यान्यपि कर्माणि गृहमेधे गृह्यशास्त्रे विवाहायष्टकान्तानि, तान्यवाप्तानि भवन्ति । तदेवं नैष्ठिकन. ह्मचारिविषयामिदं सूत्रम् ॥ २९ ॥
इत्यापस्तम्बीये धर्मसूत्रे चतुर्थी कण्डिका ॥४॥
----
---- इत्यापस्तम्बधर्मसूत्रवृत्तौ(३) हरदत्तविरचितायामुज्वलायां
प्रथमप्रश्ने प्रथमः पटलः ॥ १ ॥
AR
ASEAR
म
-
-
-
१. भान्तात्तत्रैव शरीरन्यासः इति ख. पु. अन्ततस्तत्व, इति, घ. पु. २. आप. ध. २. २१. ६. ३. हरदत्तमित्रविरचितायां इति क. पु.
