+++
title = "५"

+++
कपर्दिभाष्यम्
___________________________________________________________

## १५
___________________________________________________________


श्येनचितं चिन्वीत सुवर्गकाम इति विज्ञायते  ॥ १५.१ ॥

___________________________________________________________



___________________________________________________________


वक्रपक्षो व्यस्तपुच्छो भवति  ॥ १५.२  ॥

___________________________________________________________



श्येन इव चेतव्यः श्यनचित्तदाकारं चिन्वीत ।
आकृत्याः फलमाकारसंपादनं स्वयमेव वक्ष्यति ।
अनृजुपक्षः व्यस्तपुच्छोऽसङ्कोचितपुच्छः ।

कथं वक्रता?

___________________________________________________________


पश्चात्प्राङुदूहति ।  पुरस्तात्प्रत्यङ्ङुदूहति । एवमिव हि वयसां मध्ये पक्षनिर्णामो भवतीति विज्ञायते  ॥ १५.२  ॥

___________________________________________________________



उन्नयति पुरस्तात्प्रत्यङ्ङुन्नयति ।
एवमेव वक्राः पक्षा यस्य स वक्रपक्षः ।
हिशब्दः प्रसिद्धौ ।
एवमिव  एवमेव वयसामुत्पततां मध्ये पक्षनिर्णामो नमनं भवतीति श्रुतिः ॥


___________________________________________________________


यावानग्निः सारत्निप्रादेशः सप्तविधः संपद्यते । प्रादेशं चतुर्थमात्मनश्चतुर्भागीयाश्चाष्टौ । तासां तिस्रः शिर इतरत्पक्षयोर्विभजेत् ॥ १५.३ ॥

___________________________________________________________



अरद्निना प्रादेशेन च विर्धितोऽग्निः प्राकृतो यावान् संपद्यते प्रादेश इति गृह्णीयादिति शेषः ।
सारत्निप्रादेशाग्नौ यत्प्रादेशं पुच्छे आत्मनि चतुर्तं पुरुषक्षेत्रं चतुर्भागीयाश्वाष्टौ शिष्टे पुरुषेऽष्टौ चतुर्भागीयाः क्षेत्रं च गृहीत्वा तासां चतुर्भागीयानां दिस्रश्चतुर्बागीयाःशिरसि निधातव्याः ।
इतरत्सर्वं पक्षयोर्विभज्य क्षिपेत् ।
षडङ्गुलमात्रं प्रादेशे ।
षष्टयङ्गुलं पुरुषे ।
चतुर्भागीयासु पञ्चसु पादोनं नवदशाङ्गुलम् ।
एतदेवैकैकस्मिन पक्षे क्षैपेत् ।

___________________________________________________________


पञ्चारत्निः पुरुषः । चतुररत्निः व्यायामः । चतुर्विंशत्यङ्गुलयोऽरत्निः । तदर्धं प्रादेश इति कॢप्तिः  ॥ १५.४ ॥

___________________________________________________________


पञ्चेति  एतत्पुरुषस्य प्रमाणम् ।
चतुरिति  एतदरत्निप्रमाणम् ।
कॢप्तिः  एवं कल्पना ।
इतिशब्दः प्रकारे ।
अनेनन मार्गेण कल्पयेदित्यर्थः ।
त्रिंशदङ्गुलं चतुर्भागीयम् ।

करविन्दीया व्याख्या

श्येन  ते

श्येनः  पक्षिविशेषः ।
तदाकारमग्निं चिन्वीत स्वर्गकामः ।
वयसां वा एष प्रतिमया चीयत इति वयोमात्रसदृशः प्राकृतोऽग्निः ।
अयं तु श्येनसदृशः ।
कीदृशः श्येन इत्याह

वक्र  ते.

वक्रौ  अनृजू पक्षौ यस्य स वक्रपक्षः ।
व्यस्तं विस्तीर्णं पुच्छं यस्य मूलादारभ्य उपर्युपरि विस्तीर्णं सः ।
पश्चात्प्राङुदूतीति उदूहनमुन्नयनं प्रथमपक्षार्धं मूलादारब्य पश्चात्प्रभृति प्रागुन्नयेत् ।
पुरस्तात्प्रत्यङ्ङुदूहति ।
द्वयं पक्षार्धं मध्यादारब्य पुरस्तात्प्रभृति प्रत्यगुन्नयेत् ।
एवमिवहीति निपादसमुदायः प्रसिद्धौ ।
वयसां मध्ये  श्येनानां पक्षयोर्मध्ये ।
निर्णामः  निर्णमनं निर्गत्य प्रह्वीभावः ।
विज्ञायते  श्रूयते दृश्यत्वा ।
पक्षनिर्णाम इति वचनसामर्थ्यात्पक्षयोर्मध्ये निर्णामः दृश्यते  पक्षिणां दृश्यते इति ॥


यावान  जेत्.

प्राकृतमग्निमात्मपक्षपुच्छशिरःसु विभजेत् ।
कान् विबागानित्याह  पुच्छात्प्रादेशक्षेत्रमात्मनश्वतुष्पुरुषादेकपुरुषक्षेत्रम (ष्टौ) ष्टादशचतुर्भागीयाः यावति क्षेत्रे उपधीयन्ते तावच्चात्मक्षेत्रं संगृह्य तासां चतुर्बागीयानां तिस्रो(ग्नेः)ग्रे शिरः कुर्यात् ।
अवशिष्टपञ्च दश(विंशति)चतुर्बागीयाः पुरुषः प्रादेशश्वप्राकृतयोः अध्यरत्निपुरुषयोः पक्षयोर्विभजेत् क्षिपेदित्यर्थः ।
एवं सत्यर्धदशमा अरत्नयश्चतुर्भागोनाङ्गुलिश्वैकैकः पक्षः ।
अर्धतृतीयपुरुष आत्मा ।
पुरुषमात्रं पुच्छम् ।
तिस्रश्चतुर्भगीयाःशिरः ॥


पञ्चार  कॢप्तिः.

"पञ्चारत्निरग्नौ पुरुषः ।
यावान् पुरुष ऊर्ध्वबाहुस्तावान भवतीति पुरुषप्रमाणविशेषविधेः ।
अन्यत्र चतुररद्निः ।
चतुर्विंशतिरङ्गुलयोऽरत्निः ।
तदर्धं प्रादेशः ।
स च द्वादशाह्गुलः ।
कॢप्तिः अचार्यस्य समयः ॥


सुन्दरराजीया व्याख्या

श्येन यते

तैत्तिरीयके काम्यप्रकरणे पठितोऽप्ययं श्येनचित्नित्य एव स्वर्गफलकत्वात्चतुरश्राग्निवत्तस्यापि स्वर्गफलकत्वम् ।
"सुवर्गाय वा एष लोकाय चीयते ।
यदग्निः" इति लिङ्गानि चात्र प्रागेव दर्शितानि ।

वक्र यते

श्रुत्यनतरनिदं श्येनचिद्वाक्यस्य शे,भूतम् ।
तत्र वक्रता पक्षमध्ये ।
व्यासः पुच्छाग्रे ।
पक्षयोर्वक्रीकरणप्रकारमपि श्रुतिरेवाह

पस्वात्प्राङूदूहति पक्षमध्ये ।
पुरस्तात्मत्युङ्ङुदूहति पक्षाग्राप्यययोः ।

एवमिव हि वयसां पक्षस्य मध्ये मध्यपक्षं निर्णामो वक्रता ।
मध्येपक्षनिर्णामः  वयसामुत्पततां पक्षमध्ये निर्णाम एवमिव हि दृश्यत इत्यर्थः ।

यावा ते

सारत्निप्रोदशश्चतुरश्रोऽग्निर्यावान् सम्पद्यते तावानेवायं श्येनचिद्धवति ।
सारत्निप्रादेशग्रहणस्य प्रयोजनमुक्तमेव ।

तत्र

प्रादे ष्टौ

आदधीतेति शेषः पुच्छे पुरुषादधिकं प्रादेशमात्मनश्चतुर्थं पुरुषं चतुर्भागीयाश्वाष्टौ आत्मन एवादधीत ।
शिष्ट आत्मा ।
अर्धतृतीयः पुरुषः ।
पुच्छं पुरुषप्रमाण(मात्र)मेव ।

ता  शिरः

तासां तिस्रश्चतुर्भागीयाः शिरः प्रकल्पयेत् ।

इतर जेत्.

पुच्छादात्मनश्वात्र शेषं द्वेधा विभज्य पक्षयोर्निदध्यात् ।
एकैकस्मिन् पक्षे प्रादेशार्धं षडङ्गुलं आत्मचतुर्थादर्धं षष्टिरह्गुलयः ।
पञ्चानां चतुर्भागीयानां मध्ये पुरुषायामे पक्षे न्यस्ते पादेना एकान्नत्रिंशतिरह्गुलयः प्राकृतः पक्षः ।
चतुश्वत्वारिंशदधिकशताङ्गुलयः ।
एभिः सहितः पादोनैकान्नत्रिंशच्छतद्वयाङ्गुलः सम्पद्यते ।
तदेतद्वक्ष्यति अर्धदशमा अरत्नय इत्यादि ।

पञ्चा कॢप्तिः ।

कपर्हिभाष्यम्

___________________________________________________________


अर्धदशमा अरत्नयोऽङ्गुलयश्च चतुर्भागोनाः पक्षायामः  ॥ १५.५ ॥

___________________________________________________________



प्रादेशदशमा अरत्नयोऽङ्गुलयश्च चतुर्भागोनाः पक्षायामः  पक्षयोरायमः ।
प्राकृताः षडरत्नयः अर्धपुरुषे प्रादेशसहितारत्निद्वयमष्टादशाह्गुलाश्चतुर्भागोनाश्च प्रादेशे षड्ङ्गुलाः ।
ता अष्टादशभिःसहारत्निः सर्वं सम्भूयार्धदशमा अरत्नयोऽह्गुलास्व चतुर्भागोनाः ।
एष पक्षयोरायामः ।

___________________________________________________________


द्विपुरुषां रज्जुमुभयतःपाशां करोति । मध्ये लक्षणम् । पक्षस्यापरयोः कोट्योरन्तौ नियम्य लक्षणेन प्राचीनमायच्छेदेवं पुरस्तात् । स निर्णामः  ॥ १५.६ ॥

___________________________________________________________


___________________________________________________________


एतेनोत्तरः पक्षो व्याख्यातः  ॥ १५.७ ॥

___________________________________________________________



द्विपुरुषप्रमाणां रज्जुमुभयतः पाशां कृत्वा मध्ये लक्षणं॑ कुर्यादिति शेषः ।
अनेनैव मार्गेणोत्तरस्यापि पक्षस्य नमनं व्याख्यातम् ।
एषा पक्षयोर्वक्रता ॥ .७ ॥


___________________________________________________________


आत्मा द्विपुरुषायामोऽध्यर्धपुरुषव्यासः  ॥ १५.८ ॥

___________________________________________________________



___________________________________________________________


पुच्छेऽर्धपुरुषव्यासं पुरुषं प्रतीचीनमायच्छेत् । तस्य दक्षिणतोऽन्यमुत्तरतश्च  ॥ १५.९  ॥

___________________________________________________________



द्विप्जरुषायाम आत्मा अध्धर्धपुरुषव्यासः ।
एवं दीर्घचतुरश्रं विहृत्य पुच्छस्थानेर्ऽधपुरुषा तिर्यङ्भानी पुरुषप्रमाणा पार्श्वमानी भवति यथा तथा यच्छेत् कुर्यादित्यर्थः ।
तस्य चतुरश्रस्य दक्षिणपार्श्वेऽन्यं तादृग्विधं चतुरश्रमुत्तरतश्वान्यम् ।
एवं त्रीणि चतुरश्राणि अर्धपुरुषव्यासानि ।

___________________________________________________________


तावक्ष्णया व्यवलिखेत् । यथार्धपुरुषोऽप्यये स्यात् ॥ १५.९  ॥

___________________________________________________________


___________________________________________________________


शिरस्यर्धपुरुषेण चतुरश्रं कृत्वा पूर्वस्याः करण्या अर्धात्तावति दक्षिणयोर्निपातयेत् ॥ १५.१० ॥

___________________________________________________________


इति पञ्चदशः खण्डः



तौ चतुरश्रौ यौ पार्श्वस्थौ ।
तावक्ष्णया कर्णेन आलिखेत्॑ यथाप्यये आत्मपुच्छसन्धौ अर्धपुरुषमात्रं कृतं पूर्वस्य भवति ।
प्राच्यमिव दक्षिणं प्राच्यमिवोत्तरम् ।
एवं कृतेऽप्ययेर्ऽधपुरुषमात्रं भवति ।
शिरःस्थानेर्ऽधषुरुषप्रमाणेन चतुरश्रं कृत्वा पूर्वस्याः करण्या अर्धादारब्य तावत्येवार्धे मध्ये निपातयेत् आलिखेत् ।
तिस्रः परिशिष्यन्त इत्युपरितने वक्ष्यति ।
अत्रापि तिस्रः शिरसीत्युक्तम् ।

पञ्चदशः खण्डः.



करविन्दीया व्याख्या

अर्धद  यामः

अपरेण यूपावटदेशं संचरमवशिष्येत्यादि विमाय पक्षाप्ययेषु शङ्कुं निहत्य दक्षिणोत्तरया रज्ज्वा नवारत्नीन् प्रादेशमङ्गुलं चतुर्भागोनां चायामं कृत्वा पक्षाग्रेषु शङ्कुं निहन्यात् ।
एवमेकादशभिरङ्गुलीभिः प्रादेशेन च पुरुषो हीयते ।
तत्रार्धाष्टमाभिरङ्गुलीभिरेका चतुर्भागीया भवति ।
तदर्धेनार्धद्विपुरुषायामां रज्जुमुभयतः पाशां कृत्वा मध्ये लक्षणं कृत्वा पक्षस्यापरकोटिशङ्क्वोः प्रतिमुच्य लक्षणेन प्राचीमपसार्य शङ्कुं निहन्यात् ।
एवं तस्यैव पूर्वयोः कोट्योः प्रतिमुच्य लक्षणेन प्रतीचीमपसार्य तत्र शङ्कुः ।
एवं कृते पश्चिमपार्श्वमान्याः पुरस्तात्पक्ष्मध्ये चतुर्विंशत्यङ्गुले सार्धसप्ततिले लक्षणं निपतति पुरतश्वैवम् ।
स निर्णामः  निर्णमनं पक्षस्य ।
अर्धदशमा इत्यादि स निर्णाम इत्यन्तेनोत्तरमपि पक्षं कुर्यात् ॥


आत्मद्वि  व्यासः

आत्मानं प्राक्त्वेन द्विपुरुषायाममुदक्त्वेनाध्यर्धपुरुषमनुपृष्ठयं मिनुयात् ॥


पुच्छे  येस्यात्

पुच्छे पुरुषायामानि तदर्धविस्ताराणि प्रत्यगायतानि त्रीणि चतुरश्राणि दक्षिणोत्तराणि विहृत्य दक्षिणं चतुरश्रं दक्षिणापरकोटिं प्रत्यक्ष्णयालिखेत् ।
एवमुत्तरापरकोटिं प्रति ।
एवं कृते पुच्छमूलेर्ऽधपुरुषविस्तारमग्रेऽध्यर्धपुरुषविस्तारं पुरुषमात्रायामं चतुरश्रं भवति ॥


शिरः  येत्

आत्मनः पूर्वकरणीमध्ये पुच्छवदर्धायामविस्तारं चतुरश्रं कृत्वा तत्पूर्वकरणीमध्याद्दक्षिणोत्तरकरण्योर्मध्ये रेखां निपातयेत  रेखयोर्बहिस्त्यजेत् ॥


पञ्चदशः खण्डः.



सुन्दरराजीया व्याख्या

अर्धद  यामः

व्यासः पुरुषमात्र एव ।
अथ तस्य निर्णामः

द्विपुर् णामः

कोटयोरग्राप्यययोरेवं पुरस्तात्पूर्वयोः कोटयोरन्तौ नियम्य यत्पश्चादपच्छिद्यते तत्पुरस्तादागच्छति ।

एतेन  ख्यातः आत्मा  व्यासः

एवमेवात्मनि त्रयः पुरुषाः स्थिताः ।

पुच्छे  येत्

आत्मनः पुरस्ताच्छिरः ।

इति पञ्चदशः खण्डः



कपर्दिभाष्यम्
## १६
___________________________________________________________


अप्ययान् प्रति श्रोण्यंसानपच्छिन्द्यात् ॥ १६.१  ॥

___________________________________________________________



अप्ययशब्देन पक्षपुच्छशिरसां सन्धिरुक्तः ।
तान्प्रत्यपच्छि न्द्यात् श्रोण्यंसाच्यजेत् ।
शिरसोऽप्ययादारभ्य पक्षाप्ययं प्रति ।
एवं श्रोण्योरंसे च ।
एवं द्वे द्वे चतुर्भागीये निरस्ते भवतः ।
वक्ष्यति चत्वारिंशत्परिशिप्यन्त इति ॥


___________________________________________________________


एवमिव हि श्येनः  ॥ १६.१  ॥

___________________________________________________________



प्रसिद्धः ।
वक्ष्यति च "यावदाम्नानसारूप्यम्" इति ।

___________________________________________________________


करणं पुरुषस्य पञ्चमायामं षष्ठव्यासं कारयेद्यथायोगनतं तत्प्रथमम्  ॥ १६.२ ॥

___________________________________________________________



पुरुषपञ्चमायामं पुरुषषष्ठव्यासं  अरत्निमात्री पार्श्वमानी षड्भागा तिर्यङ्भानी यथा युज्यते तथा नतः॑ नतशब्देन प्रजम्भनमुच्यते ।
तथा प्रजम्भयेत् ।
एकामक्ष्णयादीर्घां कुर्यात् ।
यथा युज्यत इति यथायोगः ।
तत्प्रथमं करणम् ।
प्रथममित्यस्य संज्ञा ।

___________________________________________________________


ते द्वे प्राची संहिते । तद्द्वितीयम्  ॥ १६.३ ॥

___________________________________________________________



ते द्वे विपर्यस्ते उपसृत्य मध्यमफलके संसृष्टे यथा तिष्ठतः तथाविधं करणं द्वितीयम् ।

___________________________________________________________


प्रथमस्य षड्भागमष्टभागेन वर्धयेत् । यथायोगनतं तत्तृतीयम्  ॥ १६.४ ॥

___________________________________________________________



प्रथमस्य षड्बागकरणमष्टभागेव वर्धयेद्दीर्घं कुर्यात् ।
मात्रा? तमक्ष्णया छिन्द्यात् ।
छिन्ना यथा युज्यते नमनं तता योगः ।
यथा पक्षनमनेऽध्यर्घं युज्यते तथा नतं वक्रं तृतीयकरणम् ।

___________________________________________________________


चतुर्भागीयाध्यर्धा । तस्याश्चतुर्भागीयामात्रमक्ष्णया छिन्द्यात् । तच्चतुर्थम्  ॥ १६.५ ॥

___________________________________________________________



चतुर्भागीयाध्यर्धं भूमावालिक्य चतुर्बागीयां न त्यजेत् ।
तथाभूतेष्टका येन करणेन कियते तच्चतुर्थं करणम् ।
षोडशीं चतुभिरिति वक्ष्यति ।
तदेतत्करणम् ॥


करविन्दीया व्याख्या

अप्य  श्येनः

अप्ययशव्देनात्मनः पक्षुपच्छशिरसां सन्धिरुच्यते ।
शिरसोऽप्ययादारभ्य आपक्षाप्ययात्पुच्छाप्ययादारभ्य आपक्षा प्ययात् ।
एवमिवहीति गतम् ॥


कर  प्रथमम्

पुरुषस्य पञ्चमं चतुर्विंशतिरङ्गुलय एकतः ।
अन्यतोविंशतिरङ्गुलयः प्रथमं करणम् ।
यथायोगनतं भवेत् उपधाने यथायुज्यते तथा कुर्यात् ।
नमनप्रकारश्वोपरि श्येने वक्ष्यते ।
प्रथमादयःशब्दा व्यवहारसौकर्याय ॥


तेद्वे  यम्

प्रथमकरणे प्रागायते दक्षिणमेकमुत्तरमेकमिति संहिते चतुर्विंशत्यङ्गुले पार्श्वमान्यौ चत्वारिंशदङ्गुले तिर्यङ्नान्यौ ।
तयोरेकानमनविधिना मध्ये निर्णता एकपार्श्वे उन्नता ।
तद्द्वितीयं करणम् ।

प्रथमकरणस्य षड्भागो विंशत्यङ्गुलमष्टभागेन पञ्चदशाङ्गुलेन यथायोगनतेन वर्धयेत्॑ यथा षड्बागः पभानुरोधी वक्रःस्यादष्टमबाग आत्मानुरूप ऋजुर्भवेत्तत्तृतीयं करणम् ॥


चतुर्भा र्थं चतुर्भागीयाणूकाख्या ।
साध्यर्दा कार्या ।
तस्याश्चतुर्भागीयामात्रमक्ष्णयामात्रमक्ष्णया छिन्द्यात् ।
एतदृक्तं भवतिपञ्चचत्वारिंशदङ्गुलायामं त्रिंशदह्गुलव्यासं कृत्वा त्रिंशदङ्गुलमक्ष्णया छिन्द्यात् ।
एवमेका पार्श्वमानी ।
पञ्चचत्वारिंशदङ्गुलयः एका तिर्यङ्भानी त्रिंशदह्गुलयः एकाक्ष्णया स्थिता द्विचत्वारिंशदङ्गुलयः चतुर्दश तिलाः ।
एतच्चतुर्तं करणम् ॥


सुन्दरराजीया व्याख्या

अप्य  छिन्द्यात्

पक्षपुच्छशिरोऽप्ययेभ्यः अन्योन्यं प्रत्यक्ष्णया परिच्छिन्द्यात् ।
एवमात्मनोर्ऽधपुरुषो निरस्तो भवति ।

एवमिव  प्रथमम्

चतुर्विंशत्यङ्गुलम् ।
पार्श्वफलकम् ।
विंशत्यङ्गुलं तिर्यक्फलकम् ।
यथायोगनतं यथा युज्यते पक्षे तथा नतम् ।
तस्यैकाक्ष्णयारज्जुः पञ्चत्रिंशिका विंशतितिलयुक्ता ।
अपरा षड्विंशिका षट्तिलयुक्ता ।
एवं कृते पक्षायामस्य द्वादशभागः एकान्नविंशतिरह्गुलयः तिलौ च इष्टकाव्यासो भवति ।
तदेतत्प्रथमं करणम् ।
अरत्निप्रादेशरहितप्रकृतिके पक्षायामस्य त्रिंशदङ्गुलहानिः ।
तदनुगुणं चेष्टकानां नमनं भवति ।
तत्र कर्णौ एकविंशकैकान्नत्रिंशकौ तिलत्रययुक्तौ ।

तेद्वे  द्वितीयम्

यथा षडश्री भवति तथा संहिते ।

प्रथ  तृतीयम्

पञ्चदशाङ्गुलव्यासं अरत्नयायामं समकर्णं दीर्घचतुरश्रं प्रागायतं मूमौ लिखित्वा प्रथमेन प्रागायतेन युञ्जयात्तत्तृतीयम् ।
ऋज्ववस्थितमेव प्रथमापेक्षया नतमित्युच्यते यथायोगनतमिति ।

चतुर्भाग  चतुर्थम्

एका पार्स्वमानी पञ्चदशाङ्गुला ।
अन्या पञ्चचत्वारिंशदङ्गुला ।
एका तिर्यङ्नानी त्रिंशदङ्गुला ।
अन्या द्विचत्वारिंशदङ्गुला सचतुर्दशतिला ।

कपर्दिभाष्यम्

___________________________________________________________


चतुर्बागीयार्धं पञ्चमम्  ॥ १६.६ ॥
___________________________________________________________



एकतस्त्रिंशदङ्गुलमन्यतः पञ्चदशाङ्गुलं तत्पञ्चमम् ।

___________________________________________________________


तस्याक्ष्णया भेदः षष्ठम्  ॥ १६.७ ॥

___________________________________________________________



तस्य पञ्चमस्याक्ष्णया कर्णेन विभज्यत इति भेदःषष्ठम् ।

___________________________________________________________


पुरुषस्य पञ्चमभागं दशभागव्यासं प्रतीचीनमायच्छेत् । तस्य दक्षिणतोऽन्यमुत्तरतश्च । तावक्ष्णया दक्षिणाओअरयोः कोट्योरालिखेत् । तत्सप्तमम्  ॥ १६.८ ॥

___________________________________________________________



अरत्निमात्रायामं प्रादेशव्यासं प्रतीचीनं प्रत्यगायतमायच्छेत् ।
भूमौ दक्षिणपार्श्वेऽन्यं तथाविधमुत्तरतश्वान्यं तथाविधम् ।

तावक्ष्णया कर्णेन दक्षिणावरयोः कोट्योरारभ्य स्रुच्यवदालिखेत् ।
तत्सप्तमम् ॥


___________________________________________________________


एवमन्यत् । उत्तरं तूत्तरस्याः कोट्यालिखेत्तदष्टमम्  ॥ १६.९ ॥

___________________________________________________________



एवमेव कृत्वोत्तरं चतुरश्रमुत्तरस्याः कोट्या आरभ्य दक्षिणां कोटिं प्रत्यालिखेत्स्रौववत्तदष्टमम् ।

___________________________________________________________


चतुर्भागीयाक्ष्णयोभयतो भेदो नवमम्  ॥ १६.१० ॥

___________________________________________________________



अक्ष्णया उभयतः कर्णेन भेदनं खण्डनं तस्याश्चतुर्भागीयायास्तथाविधं नवमं करणम् ।
पादमात्रं पादेष्टका त्रिभिरिति ॥


___________________________________________________________


उपधाने षष्टिःषष्टिः पक्षयोः प्रथमा उदीचीर्निरुपदध्यात् ॥ १६.११ ॥

___________________________________________________________



___________________________________________________________


पुच्छपार्श्वयोरष्टावष्टौ षठ्ययस्तिस्रोऽग्रे तत एकान् ततस्तिस्रः तत एका  ॥ १६.१२ ॥

___________________________________________________________



___________________________________________________________


पुच्छाप्यये चतुर्थ्यौ विशये । तयोस्तु पश्चात्पञ्चम्यावनीकसंहिते  ॥ १६.१२ ॥

___________________________________________________________



उपधानकाले एकस्मिन् पक्षे षष्टिः प्रथमा उदीचीरुदगायता निदध्यात् उपदध्यात्त्रिंशत्र्रिंशद्विपर्यस्य कारिताः ।
एवमुत्तरपक्षेऽपि ।
पुच्छस्य पार्श्वयोरुभयोःषष्टयः अष्टावेकस्मिन् पार्श्वेऽपरस्मिंश्वाष्टौ ।
कथमित्याह  पुच्छाग्रे तिस्रः तासां पुरस्तादेकाम् ।
एवमुत्तरस्मिन् पार्श्वे विपर्यस्य कारिताः ।
पुच्छे चात्मनि च स्थिते तिर्यक् तयोश्चेति तयोः पश्चात्पुच्छे अनीकसंहिते  मुखसहिन्ते मेषयूथवत् ।

षोडशः खण्डः



करविन्दीया व्याख्या

चतु  मम्

त्रिंशदङ्गुलायामं पञ्चदशव्यासं यत्तत्पञ्चमं करणम् ॥


तस्या  षष्ठम्

पञ्चमस्याक्ष्णया भेदं कृत्वा षष्ठं करणं भवति सा पादेष्टका ।
तस्यैकत्रिंशदङ्गुलमन्यत्पञ्चदशाङ्गुलमन्यदक्ष्णया एकोनविंशतितिलाधिकं त्रयस्त्रिंशदङ्गुलम् ।
एतत्षष्ठं करणम् ॥


पुरुष  मम्

चतुर्विंशत्यङ्गुलायामं तदर्धविस्तारं चतुरश्रं कृत्वा तस्य दक्षिणत उत्तरतश्च तादृशे चतुरश्रे ।
एवं त्रीणि चतुरश्राणि कृत्वा दक्षिणोत्तरचतुरश्रे दक्षिणापरकोटी प्रत्यालिखेत् ।
एवं पार्श्वमान्यौ षड्विंशत्यङ्गुले अष्टाविंशतितिलाधिके ।
तिर्यङ्भान्यौ चतुविंशत्यङ्गुले ।
एतत्सप्तमं करणम् ॥


एवम  ष्टमम्

सप्तमवत्र्रीणि चतुरश्राणि कृत्वा दक्षिणं दक्षिणापरकोटिं प्रत्यालिखेदुत्तरमुत्तरापरकोटिं प्रति ।
एवमपि ते एव पार्श्वमान्यौ पूर्वं पार्श्वं द्वादशाङ्गुलं पश्चिमं तु षट्त्रिंशदङ्गुलम् ।
यदेव तदष्टमं करणम् ॥


चतुर्भ  मम्

चतुर्भागीयाया उभयतो भेदोऽक्ष्णयाभवेत् ।
इयमपि पादेष्टका ।
पार्श्वमान्यौ अक्ष्णया एकविंशत्यङ्गुले सप्ततिलसहिते तिर्यगेकं त्रिंशदङ्गुलम् ।
एवं नवमं करणम् ।

अथोपधानमुच्यते

उप  ध्यात्

उपधानकाले दक्षिणे पक्षे षष्टिः प्रथमा उदीचीर्निदध्यात् ।
उत्तरे च षष्टिम् ।
छान्दसो विभक्तिव्यत्ययः ।

पुच्छ  ष्ठयाः

षष्ठकरणोत्पन्ना अष्टावष्टौ पुच्छपार्श्वयोः ।

उपधानप्रकारमाह

तिस्रो  काम्

पुच्छपार्श्वयोरित्येव ।
तिस्रोऽग्रे पुच्छस्य दक्षिणश्रोण्यामेका प्राची बाह्यविशेषा ।
तस्या उत्तरतो द्वे नानाग्रे विशेषसहिते ।
तयोः पुरस्तादेका बाह्यविशेषा

प्रागग्रा ।
तस्याः पुरस्तात्पूर्ववत्तिस्रः ।
तासां पुरस्तात्पूर्ववदेका ।
एवमुदक्पार्श्वेऽपि ॥


पुच्छा  ये

पुच्छात्मसन्धौ द्वे चतुर्थ्यौ विशये ।
अविशेषादात्मनि पुच्छं च समे ॥


तयो  हिते

तयोश्च पशावत्द्वे पञ्चम्यावर्थेष्टके ।
अनीकं मुखम् ।
तेन संहिते मेषयुद्धवत् ॥


षोडशः खण्डः



सुन्दरराजीया व्याख्या

चतु  पञ्चमम्

त्रिंशदङ्गुलायामं पञ्चदशाह्गुलव्यासम् ।
समकर्णं दीर्घचतुरश्रम् ।

तस्या  षष्ठम्

पुरुष  मम्

यथा पुरस्तात्प्रादेशस्तिर्यङ्भानी पश्चात्तु प्रादेशत्रयम् ।
सप्तमाष्टमयोरुभयोरपि पार्श्वफलकानि सप्तविंशकानि षट्तिलोनानि ।

चतु  मम्

चतुर्भागीयामुभयतोऽक्ष्णयाभिन्नायां चत्वारो नवमा भवन्ति त्रिकोणाः ।
तेषामेकं करणं नवमम् ।
तस्यैकं फलकं त्रिंशदङ्गुलम् ।
अन्ये एकविशके सप्ततिले ।

उप  ध्यात्

प्रथमाः प्रथमकरणकृताः ।
एवं षष्टय इत्यादिषु उदीचीरुदगायताः ॥


पुच्छ  षष्टयः

प्रागायता एताः ।
आसामुपधानप्रकारमाह

तिस्र  काः

तिसृणां द्वे प्रागग्रे ।
एका प्रत्यगग्रा ।

पुच्छा  ये

उदगग्रा दक्षिणाग्रा च ।
ते आत्मानं पुच्छं च पञ्चदशाङ्गुलावेते ।

तयो  हिते

अनीकसंहिते मुखसंहिते ।
उदगायते ।

षोडशः खण्डः



कपर्दिभाष्यम्
## १७
___________________________________________________________


शेषे दश चतुर्थ्यः श्रोण्यंसेषु चाष्टौ प्राचीः प्रतीचीश्च  ॥ १७.१ ॥

___________________________________________________________



पुच्छशेषे चतुर्थ्यो दश तिर्यगायताः ।
श्रोण्यंसेषु चाष्टौ श्रोण्याश्चतस्रः प्रागायताः ।
उत्तरस्यां दक्षिणस्यां च विपर्यस्य कारिताः ।
अंसयोश्वैवम् ।
___________________________________________________________


शेषे च षड्विंशतिरष्टौ षष्टयश्चतस्रः पञ्चम्यः  ॥ १७.२ ॥

___________________________________________________________


आत्मनि शेषे शिष्टे देशे षड्विंशतिश्चतुर्थ्यः ।
अष्टौ चतस्रः पञ्चम्यः ।
तासामुपधानमार्ग उच्यते  विशयानां मार्गे तिर्यगात्मनि चतुर्दश चतुर्थ्यः ।
तासां पार्श्वयोर्द्वे द्वे प्राच्यौ च विपर्यस्य कारिते ।
उत्तरे पार्श्वे चतुर्दशानामेव पार्श्वयोर्मध्ये द्वे द्वे तिर्यक् ।
एताःषड्विंशतिश्चतुर्थ्य उपहिताः ।
चतस्रश्चतुर्भागीयाकोणेषु स्थिताः ।
तासु चतस्रः पञ्चम्यः तिर्यक् ।
षष्टयश्वाष्टौ तिर्यगेव ॥


___________________________________________________________


शिरसि चतुर्थ्यौ विशये । तयोश्च पुरस्तात्प्राच्यौ  ॥ १७.३ ॥

___________________________________________________________



___________________________________________________________


एष द्विशतः प्रस्तारः  ॥ १७.४ ॥

___________________________________________________________



तयोर्विशययोः पुरस्तात्प्राच्यौ चतुर्थ्यौ विपर्यस्य कारिता दक्षिणतः ।
एषेति ।
किर्मथमिदं यावता द्विशत एव? परिभाषेयम् ।
योऽयं प्रस्तारो द्विशत(ःस) इति परिभाष्यते ।
सङ्ख्यां पूरयेदित्युक्ते द्विशत एव पूर्यते ।
इतरथा का संख्या पूरयितव्येति न ज्ञायते ।
अस्ति सहस्रसंख्येति चेन्न ।
प्रतिप्रस्तारं पूरयेदिति वचनमनर्थङ्कं सम्पद्यते ।
तस्मात्परिभाषेयमिति ॥


___________________________________________________________


अपरस्मिन् प्रस्तारे पञ्चपञ्च निर्णामयोर्द्वितीयाः । अप्यययोश्च तृतीया आत्मानमष्टभागावेताः  ॥ १७.५  ॥

___________________________________________________________



द्वितीया वक्रीभूताः ।
निर्णामो वक्रप्रदेशः ।
तस्मिन् प्रदेशे पञ्चपञ्च द्वितीयाः ।
अप्यययोश्च तृतीयाः  पक्षाप्यययोश्तृतीया आत्मानमष्टभागावेता व्याप्ताः ।
चतुर्भागीयेष्टकामात्रमात्मनि स्थिताः ।
पञ्छपञ्च विपर्यस्य कारिता उत्तरे पक्षाप्यये ।

___________________________________________________________


शेषे पञ्चचत्वारिंशत्प्रथमाः प्राचीः  ॥ १७.५  ॥

___________________________________________________________


दक्षिणे पार्श्वे पञ्चविंशतिः ।
दक्षिणे पक्षे उत्तरे पार्श्वे पञ्चविंशतिरुत्तरे पक्षेविंशतिः ।


___________________________________________________________


पुच्छपार्श्वयोः पञ्चपञ्च सप्तम्यः  ॥ १७.६  ॥

___________________________________________________________


उत्तरे पार्श्वे विपर्यस्य कारिताः ।

___________________________________________________________


द्वितीयचतुर्थोश्चान्यतरतः प्रतिसंहितामेकैकाम्  ॥ १७.६  ॥

___________________________________________________________



द्वितीयायां रीत्यां चतुथर्यां च रीत्यां अन्यस्मिन्पार्श्वे एकैका सप्तमी ।
एका दक्षिणे पार्श्वे विपर्यस्य कारिता ।
अपरा उत्तरे पार्श्वे ॥


___________________________________________________________


शेषे त्रयोदशाष्टम्यः  ॥ १७.६  ॥

___________________________________________________________


पुच्छदेशे त्रयोदशाष्टम्यःशेरते ।

___________________________________________________________


श्रोण्यंसेषु चाष्टौ चतुर्थ्यो दक्षिणा उदीचीश्च  ॥ १७.७  ॥

___________________________________________________________



दक्षिणस्यां दक्षिणायते विपर्यस्य कारिते ।
उत्तरस्यां श्रोण्यां उदगायते ।
दक्षिणेंऽसे उदगायते विपर्यस्य कारिते ॥


___________________________________________________________


शेषे च विंशतिस्त्रिंशत्षष्ठयः एकां पञ्चमीम्  ॥ १७.७  ॥

___________________________________________________________



चकारेण चतुर्थ्योऽनुकृष्यन्ते ।
त्रिंशत्षष्ठयः एका च पञ्चमी ।
तासामुपाधानदेश उच्यते  आत्मनो दक्षिणे पार्श्वे दश चतुर्थ्यः ।
पञ्च प्राचीः पञ्च प्रतीचीः एवमुत्तरे पार्श्वे ।
मध्ये त्रिंशत्षष्ठयः प्राचीः एका च पञ्चमी ।
तासां पञ्चदश प्राचीः ॥


___________________________________________________________


शिरसि चतुर्थ्यौ तयोश्च पुरस्ताच्चतस्रो नवम्यः  ॥ १७.८ ॥

___________________________________________________________



___________________________________________________________


एष द्विशतप्रस्तारः  ॥ १७.९ ॥

___________________________________________________________



___________________________________________________________


व्यत्यासं चिनुयाद्यावतः प्रस्तारांश्चिकीर्षेत् ॥ १७.१० ॥

___________________________________________________________


नवम्यश्चतस्रः पुरस्तात् ।
एषेति  गतमेतत् ।
किमर्थमिदम्? नियमार्थम् ।
किमत्र नियम्यते? विषमद्विशतप्रस्तारो नियम्यते नोपरि श्येनः ।
श्येन एव नियम्यते नान्यः ।
कथमवगम्यते नान्य इति? प्रस्तारपूरणवचनात् तत्रापि व्यत्यासं चिनुयादित्येतदेवोक्तं न पूरणवचनम् ।
तस्मादन्ये द्विशतप्रस्ताराः ।
अत्रैव परिभाषितत्वात् ।
इष्टकाकरणे पञ्चचत्वारिंशदङ्गुलं दक्षिणेन गृहीत्वा चतुर्थीः कारयेत् ।
विपर्यस्ताः सव्ये ।
व्यत्यासं चिनुयाद्यावतः प्रस्तारांश्चिकीर्षेतिति ।
गतमेतत् ।
अत्र श्लोका भवन्ति

एकोनविंशतिस्तिर्यगङ्गुलं सतिलद्वयम् ।

यथा भवेत्तथा कार्या यथायोगनतं तु तत् ॥


यथोदीच्येव षड्भागे षष्ठभागेन वर्धनम् ।

करणस्य तृतीयस्य यथायोगनतं भवेत् ॥


स विशेषश्चतुर्थस्य द्विचत्वारिंशदङ्गुलम् ।

चतुर्दशतिलैर्युक्तं करणस्य भविष्यति ॥


षष्ठस्य कर्णफलकं स्यात्र्रयस्त्रिंशदङ्गुलम् ।

अष्टादशतिलैर्युक्तं इतरे सूत्रचेदिते ॥


पार्श्वस्थाः सप्तमस्येयं विंशत्यः सह सप्तभिः ।

षढ्भिरेव तिलैरूनं फलकेऽष्टाष्टमस्य च ॥


प्रथमेन तृतीयेन विपर्यस्य पुनः पुनः ।

तथा सप्तमषष्ठाभ्यां कारयेदिष्टकाः क्रतौ ॥


पञ्चत्रिंशद्विपर्यस्य चतुर्थेनापि कारयेत् ।

एतावदेव कुशलाः इष्टकाकरणे विदुः ॥


पुच्छे तिर्यङ्निधातव्याः चतुथर्या दश चोदिताः ।

योश्वान्तरा तिर्यक्चतुर्थ्यःस्युश्चतुर्दश ॥


चतुर्थ्यः पार्श्वयोस्तासां षट्षट्तिर्यक्तु मध्यमाः ।

कोणेषु तिर्यक्पञ्चम्यः षष्ठश्वाष्टौ तथाविधाः ।

आपुच्छस्याप्ययात्तद्वत्शिरसि त्रिंशदिष्यते ।

प्राच्यश्वैव प्रतीच्यश्च प्राचीष्वेव च पञ्चमी ॥


चतुर्थ्यः पार्श्वयोस्तासां तथा शिष्टे च विंशतिः ।

अन्यत्सर्वं यथासूत्रं प्रस्तारो द्विशतः क्रतौ ॥


श्रोण्या चैव तथैवांसौ षट्सु त्वेव तताविधा ।

चतुर्थ्यो ................... दक्षिण न पैताः ॥


श्रोण्योर्दक्षिण विज्ञेयं तथा चैवांस उत्तरे ॥

इत्यापस्तम्ब सूत्रविवरणे कपर्दिस्वामिभाष्ये शुल्बाख्यप्रश्ने

पञ्चमः पटलः.



करविन्दीया व्याख्या

शेषेर् थ्यः

पुच्छे दश चतुर्थकरणनिष्पन्नाः तिर्यगायताः ॥


श्रोण्यं  श्च

एवं श्रोण्योश्चतस्रः उत्तरपार्श्वे विपर्यस्य कारिताः ॥


शेषे  म्यः

शेषे चेति चकाराच्चतुर्थ्योऽनुषज्यन्ते ।
आत्मशेषे षड्विंशतिश्चतुर्थ्यः ।
अष्टौ च षष्टयः ।
चतस्रः पञ्चम्यः ।
ता एता अष्टात्रिंशत् ।
असामुपधानमुच्यते

शिरसि  स्ता

पुच्छगतविशयानां मध्ये तिर्यगात्मनि चतुर्दश चतुर्थ्यः प्राच्यो रीतयः ।
तासां पार्श्वयोः पश्चाद्द्वेद्वे पुरस्ता द्वेद्वे दक्षिणत उत्तरतश्च ।
ता अष्टौ ।
अष्टानां चतस्रः प्राच्यश्चतस्रः प्रतीच्यः ।
चतुर्दशानामेव पार्श्वयोर्मध्ये दक्षिणत उत्तरतश्च द्वेद्वे ।
ताश्चतस्रः ।
एवं षड्विंशतिश्चतुर्थ्यः ।
अत्रानुपहिताः कोणेक् ।
चत्वारश्वतु र्भागीयादेशाः ।
तेषु चतस्रः पञ्चम्यः तिर्यक् ।
षष्टिश्वाष्टौ तिर्यगेव ।
शिरसि प्रत्येकं दक्षिणोत्तरतः प्राच्यौ तयोर्विंशययोः पुरतः प्राच्यौ चतुर्थ्यौ ।
एवं बाह्यविशेषे ॥


एष द्विशतः प्रस्तारः

उपदानविधिगतदेशादि संख्यासमुदायवशेन प्रस्तारे शतद्वये सिद्धेऽपि द्विशतः प्रस्तार इति वचनं प्रस्तारे द्विशतत्वसिद्धिकरणाय ॥


अप  क्रियाः

निर्णामः पक्षयोर्मध्ये वक्रप्रदेश इत्युक्तम् ।
तस्मिन् द्वितीयाः दक्षिणोत्तरपक्षयोः पञ्चपञ्च निर्णामानुरूपमुपधेयाः ॥


अप्य  वेताः

तृतीयकरणावेताः पञ्चपञ्चैवाष्टभागेन वर्धितेनात्मानमवगताः षड्भागेन पक्षम् ॥


शेषे  प्राचीः

दक्षिणपक्षस्य दक्षिणभागे पञ्चविंशतिः ।
उत्तरपक्षस्य उत्तरभागे पञ्चविंशतिः दक्षिणे विंशतिः ॥


पुच्छ  म्यः

पुच्छस्य दक्षिणे पार्श्वे पञ्च सप्तम्यः ।
उत्तरे पञ्च प्राच्यो रीतयः ॥


द्विती  काम्

अनेनान्ययोः सप्तम्योरुपधानमुच्यते ।
पुच्छपार्श्वगतसप्तमीरीत्योरन्यतरस्यां रीत्यां द्वितीया ।
प्रतिसंहितामेकामन्यस्यां चतुर्थीप्रतिसंहितां चैकां सप्तमीमुपदध्यात् ।
एवं द्वादश सप्तम्य उपहिता भवन्ति ॥


शेषे  ष्टम्याः

पुच्छशेषे अष्टमकरणोत्पन्नाः त्रयोदशोदीच्यः पञ्च रीतयः ।
पुच्छाग्रे पार्श्वगतयोःसप्तम्योर्मध्ये पञ्चाष्टम्यौ ।
ननाग्रा द्वितीयायाम् ।
तिसृणां सप्तमीनां मध्ये तिस्रोऽष्टम्यः ।
तृतीयायां च तिस्रः ।
चतुर्थरीत्यां तिसृणां सप्तमीनां मध्ये एका ।
पञ्चमरीत्यां सप्तम्योर्मध्ये एका ।
एवं त्रयोदशाष्टम्यः यथायोगं प्रागग्राः प्रत्यगग्राश्च भवेयुः ॥


श्रोण्यंसेभ्यश्च श्रोण्यं  श्च

श्रोण्योश्चतस्रः प्रत्येकं द्वेद्वे दक्षिणयोर्दक्षिणा उत्तरयोरुत्तराः ।
सर्वा बाह्यविशेषाः ॥


शेषे  मीम्

आत्मशेषे विंशतिः ।
चकारेण वचनाभावे शिरसिचतुर्थ्यौ ।
तयोश्च पुरस्तात्चतस्रो नवम्यः ॥


एष द्विशतः प्रस्तारः

प्रस्तारशतद्वयानियमशङ्क्तानिराकरणाय द्विशतवचनम् ॥


व्यत्यासर्ं  षेत्

गतम् ॥


अथ फलकानां प्रजम्भनमुच्यते  प्रथमकरणस्य विंशत्यङ्गुला तिर्यङ्मानी प्रजम्भिते यथैकोनविंशतिरङ्गुलयःसाष्टादशतिलद्वयं च ऋज्ववस्थिता भवति, तथा करणं प्रजम्भयेत् ।
वक्ष्यमाणप्रकारेण द्वितीयस्य करणस्य पक्षनम्नी चतुर्विंशत्यङ्गुला सार्धसप्ततिला ।
तस्याःषष्ठो भागश्चतस्रोऽह्गुलयः

सपादतिलश्च ।
तेन द्वितीयकरणस्य दीर्घतया चत्वारिंशदह्गुलयोः फलकयोर्मध्ये चतुविंशत्यङ्गुले एकस्मिन्नुन्नतिं च कुर्यात्॑ यथा तस्य भागद्वयमेकैकशः पूर्वकर्णसदृशं भवति तथेति ।
दृतीयस्य तु षष्ठाष्टभागसन्धौ नमनम् ।
षष्ठं भागं पूर्ववन्नमयेत् ।
अष्टमस्य तु नमनमात्मानुरूपं ऋज्ववस्थानमेव ।
तस्मिन्नमनं षष्ठापेक्षया ।

तत्र श्लोकाः

श्येने प्रथम आद्यस्य करणस्य प्रजम्भनम् ।

द्वितीयस्य तृतीयस्य चोच्यते फलकानतिः ॥


अस्मिन् श्येने त्वादिम्स्य करणस्य प्रजम्भनम् ।

पुच्छस्य पक्षकरणी षष्ठस्यासौ यथार्जवम् ॥


द्वितीयस्य तृतीयस्य पक्षकाणां नतेः फलम् ।

व्यासस्य पक्षकरणीं षष्ठतानादिमे नतिः ॥


एकोनविंशत्यङ्गुल्यःसाष्टांशं च तिलद्वयम् ।

तिर्यङ्भानी यता सा स्यात्तथा रज्ज्वा प्रजम्भयेत् ॥


सपादतिलसंयुक्तचतुरङ्गुलमात्रतः ।

पक्षस्य नमनी षष्ठः तेन स्यात्फलकानतिः ॥


एवं द्वितीयश्येनोक्तमार्गेणोन्नीय जम्भनम् ।

करणस्य विधातव्यं फलकानमनं तथा ॥


इति करविन्दस्वामिकृतायां शुल्बप्रतीपिकायां पञ्चमः पटलः



सुन्दरराजीया व्याख्या

शेषेर् थ्यः

पुच्छ उदगायताः ।

श्रोण्यंश्च

आत्मनः श्रोण्यंसेषु द्वेद्वे बाह्यविशेषे ।

शेषे पञ्चम्यः

आत्मशेषे षड्विंशतिचतुर्थ्यः प्राच्यः प्रतीच्यः ।
तत्र मध्यरीत्योः सप्तसप्तोदगग्रा दक्षिणाग्राश्च ।
द्वितीयपञ्चमरीत्योः पञ्चपञ्च मताः ।
सममध्ये दक्षिणोत्तरे अन्याः प्राक्प्रतीच्यः ।
आद्यन्तरीत्योर्मध्ये एकैकचतुर्थ्यौ दक्षिणोत्तरयोः पश्चात्पुरस्ताच्च द्वेद्वे षष्ठयौ ।
ताश्वाष्टौ दक्षिणोत्तराः ।
तद्रीत्योः शेषे चतस्रः पञ्चम्य उदगायताः ।

शिरसि चतुर्थ्यौ विशये

अप्यये पुच्छाप्ययवत् ।

तयो च्यौ

बाह्यविशेषे चतुर्थ्यौ ।

एष स्तारः

अतोऽत्र संख्यापूरणाय कर्तव्यो यत्न इत्यर्थः ।

अपर तामेकैकाम्

अन्यतरतः दक्षिणे पार्श्वे उत्तरे वा द्वितीयचतुर्थीभ्यां सप्तमीभ्यां संहितामेकां सप्तमीमन्तरुपदध्यात् ॥


शेषे ष्टम्यः

षुच्छ शेषे ।

श्रोण्यंचीश्च

द्वेद्वे बाह्यविशेषे ।

शेषे पञ्चमी

आत्मशेषे विंशतिश्चतुर्थ्यः प्रागायताः ।
मध्ये प्रागायताभिः षष्ठीभिर्द्वात्रिंशता द्वे रीती ।
तयोर्दक्षिणस्यां द्वे उद्धृत्य एकां पञ्चमीं निदध्यात् ॥


शिरसि चतुर्थ्यौ

उदगायते ॥


तयो म्यः

उदगायताः ॥


एष स्तारः  व्यत्या र्षेत्

इति श्री सुन्दरराजकृतायां शुल्बप्रदीपिकायां पञ्चमः पटलः
