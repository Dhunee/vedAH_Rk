+++
title = "२०"

+++
कृतं यजमानो विजिनाति १  
तया यज्जयन्ति तदन्नं संस्कृत्यृ सभासद्भ्य उपहरन्ति २  
आवसथे भुञ्जते ३  
कॢप्तिसामनसीभ्यामग्नीन्यजमान उपतिष्ठते कल्पेतां द्यावापृथिवी येऽग्नयः समनस इति ४  
प्रोक्षादि कर्म प्रतिपद्यते ५  
आग्नेयस्य दक्षिणाकाले दक्षिणा ददाति ६  
अजं पूर्णपात्रमुपबर्हणं सार्वसूत्रमित्यग्नीधे ७  
हविनमश्वं ब्रह्मणेऽध्वर्यवे वा ८  
आहवनीयदेशेऽनद्घाहमध्वर्यवे ९  
अपरेण गार्हपत्यं धेनुं होत्रे १०  
वासो मिथुनौ गावौ नवं च रथं ददाति । तानि साधारणानि सर्वेषाम् ११  
आ द्वादशभ्यो ददातीत्युक्त्वाह काममूर्ध्वं देयमपरिमितस्यावरुद्ध्या इति विज्ञायते १२  
ऊर्ध्वमादिष्टदक्षिणाभ्यो वदति षड् देया द्वादश देयाश्चतुर्विंशतिर्देया इति १३  
ता विकल्पअन्ते १४  
येषां पशूनां पुष्टिं भूयसीं कामयेत तेषां वयसाम् १५  
दित्यौहीं दद्याद्दित्यवाहं च मुष्करम् १६  
वर्धमानां दक्षिणां ददाति १७  
यद्यनाढ्योऽग्नीनादधीत काममेवैकां गां दद्यात्सा गवां प्रत्याम्नायो भवतीति विज्ञायते १८  
सिद्धमिष्टिः सन्तिष्ठते १९  
इति विंशो कण्डिका 
