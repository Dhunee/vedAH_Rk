+++
title = "१६"

+++
 
अग्नीषोमीयस्य पशोस्तन्त्रं प्रक्रमयति १  
तस्य निरूढपशुबन्धवत्कल्पः २  
षड्ढोता पश्विष्टिश्चाङ्गभूतेषु न विद्यते ३  
आतिथ्याबर्हिस्तूष्णीमुपसन्नह्यति ४  
तांश्च परिधीन्पाशुक इध्मे ५  
पात्रसंसादनकाले प्रचरणीं स्रुचं सप्तमीं प्रयुनक्ति ६  
तस्या जुहूवत्कल्पः ७  
आज्यग्रहणकाले प्रचरण्यामादितस्तूष्णीं चतुर्गृहीतं गृहीत्वा पाशुकान्याज्यानि गृह्णाति ८  
प्रैतु ब्रह्मणस्पत्नीति प्रतिप्रस्थाता पत्नीमुदानयति ९  
अथाहमनुकामिनीति पत्नी शालामुखीयमुपोपविश्य सुप्रजसस्त्वा वयमिति जपति १०  
उपस्थे ब्रह्मा राजानं कुरुते ११  
समपिव्रतान्ह्वयध्वमिति सम्प्रेष्यति १२  
यजमानस्यामात्यान्संह्वयन्ति १३  
अध्वर्युं यजमानोऽन्वारभते । यजमानं पत्नी । पत्नीमितरे पुत्रभ्रातरः १४  
अहतेन वाससामात्यान्सम्प्रच्छाद्य वाससोऽन्ते स्रुग्दण्डमुपनियम्य प्रचरण्या वैसर्जनानि जुहोति १५  
त्वं सोम तनूकृद्भ्यो जुषाण इत्येताभ्यामर्धं गार्हपत्ये १६  
आ सोमं ददते १७  
इति षोडशी कण्डिका 
