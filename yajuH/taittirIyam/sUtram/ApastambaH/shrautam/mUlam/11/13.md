+++
title = "१३"

+++
औदुम्बरे कार्ष्मर्यमये पालाशे वा शुष्के तष्टे प्रधिमुखे पुरस्तात्समाविकर्ते पश्चात् १  
न सन्तृणत्त्येकाहे । तत ऊर्ध्वं सन्तृद्ये २  
उक्थ्यादिषु वा सन्तृणत्ति ३  
अथैने उपरवेषूपदधाति रक्षोहणौ वलगहनावुपदधामि वैष्णवी इति ४  
द्वौ दक्षिणेनापिदधाति । द्वावुत्तरेण ५  
संहिते पुरस्ताद्द्व्यङ्गुलेन पश्चादसंहिते भवतः ६  
अथैने उत्तरैर्मन्त्रैः पर्यूहामीति प्रदक्षिणमुपरवपांसुभिः पर्युह्य परिस्तृणामीति बर्हिषा परिस्तीर्योत्तमेनाभिमन्त्रयते ७  
एतस्यैव हविर्धानस्याग्रेणोपस्तम्भनमुपरवपांसुभिश्चतुरश्रं खरं करोति सोमपात्रेभ्य आप्तम् ८  
पुरस्तात्सञ्चरं शिनष्टि ९  
अन्तरा चात्वालोत्करावाग्नीध्रचात्वालौ वाध्वर्युर्दृशीकवश्च सञ्चरेयुः १०  
सर्वतः ह्प्रसुते दृशीकवः सञ्चरेयुरित्येके ११  
इति त्रयोदशी कण्डिका 
इति पञ्चमः पटलः
