+++
title = "०८"

+++
विष्णो रराटमसीति पुरस्ताद्रराट्यां तिर्यञ्चं वंशं धारयन्विष्णोः स्यूरसीति स्यूत्वा विष्णोर्ध्रुवमसीति प्रज्ञातं ग्रन्थिं कृत्वा प्राचो वंशानत्याधाय विष्णोः पृष्ठमसीति तेषु मध्यमं छदिरध्यूहति त्र्यरत्निविस्तारं नवायामम् १  
तूष्णीमितरे छदिषी अध्यूह्य कटांस्तेजनीरिति छद्यन्तरालेषु प्रवर्तमुपास्यति २  
तेऽन्तर्वर्ता भवन्ति ३  
परि त्वा गिर्वणो गिर इति सर्वतः परिश्रित्य विष्णोः श्नप्त्रे स्थ इति रराट्या अन्तौ व्यस्यति । सम्मृशतीत्येके ४  
विष्णोः स्यूरसीत्यध्वर्युर्दक्षिणां द्वार्बाहुं स्यूत्वा विष्णोर्ध्रुवमसीति प्रज्ञातं ग्रन्थिं करोति ५  
ग्रन्थिकरणमेके पूर्वं समामनन्ति ६  
यं प्रथमं ग्रन्थिं ग्रथ्नीयादित्युक्तम् ७  
एवमुत्तरां म्प्रतिप्रस्थाता ८  
एवमपरे सीव्यतः ९  
पुरस्तादुन्नतं पश्चान्निनतं हविर्धानम् १०  
वैष्णवमसि विष्णवे त्वेति सम्मितमभिमृशति ११  
इत्यष्टमी कण्डिका 
इति तृतीयः पटलः
