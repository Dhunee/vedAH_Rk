+++
title = "२०"

+++
वसिष्ठस्य संसर्पः । यः पुण्यो हीन इव स्यात्स एतेन १  
विश्वामित्रस्य सञ्जयः । भ्रातृव्यवान्यजेत २  
पञ्च पञ्चाहाः ३  
संवत्सरो वा इदमेक आसीदित्युक्तम् ४  
अभ्यासङ्ग्यो द्वितीयः ५  
यं कामं कामयते तमभ्यश्नुते ६  
अग्निष्टोमस्त्रय उक्थ्या अतिरात्रः ७  
त्रिवृती द्वे सवने पञ्चदशमेकम् । पञ्चदशे द्वे सप्तदशमेकम् । सप्तदशे द्वे एकविंशमेकम् । एकविंशे द्वे त्रिणवमेकम् । त्रिनवे द्वे त्रयस्त्रिंशमेकम् ८  
पञ्चशारदीयेन बहोर्भूयान्भवति ९  
अनुसंवत्सरं पशुबन्धेन यजते १०  
सप्तदश पृश्नीनुक्ष्णः पञ्चवर्षानानयन्ति । सप्तदश पृश्नीर्वत्सतर्यस्त्रिवत्सा अप्रवीताः ११  
प्रोक्षितान्पर्यग्निकृतानुक्ष्ण उत्सृजन्ति । वत्सतरीरालभन्ते १२  
वर्णाननुक्रमिष्यामः १३  
राजीवा नवनीतपृश्नीररुणाः पिशङ्गीः सारङ्गीरुत्तमीरालभ्य दीक्षन्ते १४  
त्रिवृदग्निष्टोमः पञ्चदश उक्थ्यः सप्तदश उक्थ्यः पञ्चदश उक्थ्यः सप्तदशोऽतिरात्रः १५  
एत उक्षाणः सवनीयाः १६  
त्रींस्त्रीनन्वहमालभन्ते । पञ्चोत्तमेऽहन् १७  
ऐन्द्रमारुता उक्षाणः । मारुत्यो वत्सतर्यः १८  
यद्युक्ष्णो रुद्रोऽभिमन्येत १९  
इति विंशी कण्डिका 
