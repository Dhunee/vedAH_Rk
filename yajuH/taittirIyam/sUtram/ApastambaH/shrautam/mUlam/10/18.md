+++
title = "१८"

+++
 
अग्ने त्वं सु जागृहीति स्वप्स्यन्नाहवनीयमभिमन्त्रयते १  
त्वमग्ने व्रतपा असीति प्रबुध्य मुष्टी वाचं वा विसृज्यादीक्षितवादं वोदित्वा २  
विश्वे देवा अभि मामाववृत्रन्निति प्रबुध्य जपति । पुनर्मनः पुनरायुरागात्पुनः प्राणः पुनराकूतमागात् । वैश्वानरोऽदब्धस्तनूपा अवबाधतां दुरितानि विश्वेति च ३  
तस्माद्दीक्षितो द्वादशाहं भृतिं वन्वीत । यज्ञमेव तत्सम्भरतीति विज्ञायते ४  
पूषा सन्येति सनीहारान्संशास्ति ५  
चन्द्रमसीत्येतैर्यथालिङ्गं प्रतिगृह्णाति ६  
देवः सविता वसोर्वसुदावेत्यन्यानि ७  
वायवे त्वेति तासां नष्टामनुदिशति ८  
वरुणाय त्वेत्यप्सु मृताम् ९  
निरृत्यै त्वेत्यवसन्नां संशीर्णां वा १०  
इत्यष्टादशी कण्डिका 
