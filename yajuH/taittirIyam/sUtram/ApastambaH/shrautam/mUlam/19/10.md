+++
title = "१०"

+++
कोऽसि कतमोऽसीति पाणी सम्मृश्याध्वर्युर्व्याहृतीर्जुहोति १  
अत्र राजसूयवन्मङ्गल्यनाम्न आहूय शिरो मे श्रीरिति यथालिङ्गमङ्गानि सम्मृश्य जङ्घाभ्यां पद्भ्यामिति प्रत्यवरुह्य प्रति क्षत्रे प्रतितिष्ठामि राष्ट्र इति जपित्वा त्रया देवा इत्याहुतीर्हुत्वा लोमानि प्रयतिर्ममेति यथालिङ्गमङ्गानि सम्मृशते २  
स्विष्टकृत्प्रभृति समानमावभृथात् ३  
यद्देवा देवहेडनमित्यवभृथे पञ्चाहुतीर्जुहोतीत्याश्मरथ्यः । आहवनीये हूयेरन्नित्यालेखनः ४  
अवभृथ निचङ्कणेत्यवभृथं यजमानोऽभिमन्त्र्य सुमित्रा न आपो द्रुपदादिवेन्मुमुचान इत्याप्लुत्योद्वयं तमसस्परीत्यादित्यमुपस्थाय प्रतियुतो वरुणस्य पाश इत्युदकान्तं प्रत्यस्यति ५  
पशुवत्समिध उपस्थानं च ६  
समाववर्त्तीत्युपस्थाय भूः स्वाहेत्याहुतिं हुत्वा पूर्ववत्पितृयज्ञः ७  
इन्द्राय वयोधसे पशुमालभते ८  
ऋषभो दक्षिणा ९  
आदित्यं चरुम् १०  
धेनुः ११  
विज्ञायते च । वत्सं पूर्वस्यां ददाति । मातरमुत्तरस्याम् १२  
सन्तिष्ठते कौकिली १३  
तया स्वर्गकामो यजेत १४  
इति दशमी कण्डिका 
