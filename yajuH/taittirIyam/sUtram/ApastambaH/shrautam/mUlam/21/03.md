+++
title = "०३"

+++
अन्यो वा ब्राह्मणः १  
दीक्षित आ तन्त्रीभावादेकैकमपवर्जयति २  
एवमनुपूर्वा एवैषां याजमाना धर्मा ये केचाविभविनः ३  
नानागोत्रव्यवायादेव समानगोत्राणामार्षेयवरणमभ्यावर्तेतेत्येकम् । व्यवेतेऽपि तन्त्रमेवेत्य परम् ४  
सद्यो दीक्षामेके समामनन्ति । अन्वहं दीक्षामेके ५  
द्व्यहे दीक्षेत त्र्यहे दीक्षेतेत्येवं क्रामत्या द्वादशाहात् ६  
उपदीक्षमाणे सर्वं सदीक्षणीयमावर्तेतेत्याश्मरथ्यः ७  
अग्नीनुपन्युप्यात्मसंस्कारेणैव प्रतिपद्येत तन्त्रमाहुतयः स्युरित्यालेखनः ८  
पत्नीनामेव स्थाने पत्नीर्दीक्षयन्ति ९  
तासां याजमानैरेव धर्मानुपूर्व्यं व्याख्यातम् १०  
अध्वर्युं दीक्षिता अन्वारभन्ते । दीक्षितान्पत्नयः ११  
अथ समन्वारब्धेषु गार्हपत्ये जुहोत्यपैतु मृत्युरमृतं न आगन्वैवस्वतो नो अभयं कृणोतु । पर्णं वनस्पतेरिवाभि नः शीयतां रयिः । सचतां नः शचीपतिः स्वाहेति १२  
ऋते पत्नीभ्य इतरयोः १३  
इति तृतीया कण्डिका 
