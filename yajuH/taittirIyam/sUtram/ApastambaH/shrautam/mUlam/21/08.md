+++
title = "०८"

+++
अगृहीतो माहेन्द्रः १  
अथ प्रतिप्रस्थातोत्तरेणाग्नीध्रमुदीचीं तन्तिं वितत्य तस्यां वत्सान्बध्नाति २  
दक्षिणेन मार्जालीयं मातॄरुपरुन्धन्ति ३  
बर्हिःस्थाने ऽद्भिर्दूर्वावास्ताभिर्माहेन्द्रस्य स्तोत्रमुपाकरोति ४  
उपाकृतं सामाप्रस्तुतं भवति ५  
अथैतान्वत्सान्मातृभिः संसृज्य सांवाशिनं कुर्वन्ति ६  
ता अग्रेण सदोऽपरेणाग्नीध्रमुदीचीनं दक्षिणापथेनातिविच्छयन्ति ७  
सन्तिष्ठते पृष्ठ्यः षडहण् ८  
संस्थिते घृतं मधु वा प्राश्नन्ति ९  
यथोहुषो वहं प्रत्यञ्ज्यात्तादृक्तदिति विज्ञायते १०  
ततस्त्रींश्छन्दोमानुकथ्यानन्वहमुपयन्ति । चतुर्विंशं चतुश्चत्वारिंशमष्टाचत्वारिंशमिति ११  
रथन्तरसामा प्रथमः । बृहद्रथन्तरसामा द्वितीयः । बृहत्सामा तृतीयः १२  
इत्यष्टमी कण्डिका 
