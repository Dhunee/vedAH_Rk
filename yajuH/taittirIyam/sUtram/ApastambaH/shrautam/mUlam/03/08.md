+++
title = "०८"

+++
 
आज्यलेपान्प्रक्षाल्य सस्रुवे जुहूपभृतावध्वर्युरादत्ते वेदं होता स्फ्यमाज्यस्थालीमुदकमण्डलुं चाग्नीध्रः १  
आग्नीध्रप्रथमाः पत्नीः संयाजयिष्यन्तः प्रत्यञ्चो यन्ति २  
अग्रेण गार्हपत्यं दक्षिणेनाध्वर्युः प्रतिपद्यत उत्तरेणेतरौ ३  
अग्नेर्वामपन्नगृहस्य सदसि सादयामीति कस्तम्भ्यां स्रुचौ सादयित्वा धुरि धुर्यौ पातमिति युगधुरोः प्रोहति ४  
यदि पात्र्या निर्वपेदेताभ्यामेव यजुर्भ्यां स्फ्ये स्रुचौ सादयेत् ५  
स्रुग्भ्यां स्रुवाभ्यां वा पत्नीः संयाजयन्ति ६  
वेदमुपभृतं कृत्वा जुह्वा स्रुवेण वेत्येके ७  
अपरेण गार्हपत्यमूर्ध्वज्ञव आसीना ध्वानेनोपांशु वा पत्नीः संयाजयन्ति ८  
दक्षिणऽध्वर्युरुत्तर आग्नीध्रो मध्य होता ९  
आज्येन सोमत्वष्टाराविष्ट्वा जाघन्या पत्नीः संयाजयन्त्याज्यस्य वा यथागृहीतेन १०  
सोमायानुब्रूहि सोमं यजेति सम्प्रैषावुत्तरार्धे जुहोति ११  
एवमितरांस्त्वष्टारम् १२  
इत्यष्टमी कण्डिका 
