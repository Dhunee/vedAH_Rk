+++
title = "१९"

+++
आदित्यं घृते चरुं पूर्ववन्निर्वपति १  
अश्वः श्वेतो दक्षिणा २  
गौर्वा श्वेतः श्वेतन्यङ्गो वा ३  
सिद्धमिष्टिः सन्तिष्ठते ४  
आग्नावैष्णवमेकादशकपालं निर्वपेच्चक्षुष्कामो बार्हस्पत्यं चरुं ब्रह्मवर्चसकाम ऐन्द्रं पशुकामः सारस्वतं प्रजाकामः पौष्णं प्रतिष्ठाकामः ५  
एतेषां यत्कामयेत्तदनुनिर्वपेत् ६  
सिद्धमिष्टिः सन्तिष्ठते ७  
सन्तिष्ठन्ते साकमेधाः ८  
अत्र पौर्णमास्येष्ट्वोन्दनादि पूर्ववन्निवर्तनम् । सर्वं वा वापयेत् । मन्त्रादिर्विक्रियते । यो अस्याः पृथिव्यास्त्वचि निवर्तयत्योषधीः । अग्निरीशान ओजसा वरुणो धीतिभिः सह । इन्द्रो मरुद्भिः सखिभिः सह । अग्निस्तिग्मेनेति समानम् ९  
इत्येकोनविंशी कण्डिका 
इति पञ्चमः पटलः
